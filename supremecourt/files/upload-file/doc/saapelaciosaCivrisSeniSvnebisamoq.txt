






saapelacio saCivris
SeniSvnebi

samoqalaqo saqmeze




	
	
	
		
			 
			
		
		
			გთხოვთ,
			დეტალურად გაეცნოთ ყველა
			შენიშვნას. შენიშვნები
			ჩამოთვლილია იმავე თანმიმდევრობით,
			ნუმერაციითა და დასახელებით,
			როგორცაა ფორმაში.
		
	
	
		
			 
			
		
		
			სასამართლოს
			თანამშრომელი ვალდებულია,
			აგიხსნათ ფორმის შევსების
			წესი და მოგაწოდოთ პროცედურული
			ინფორმაცია, მაგრამ მას არ
			შეუძლია სამართლებრივი
			რჩევის მოცემა. ასეთი რჩევისათვის
			(მაგალითად, იმის თაობაზე,
			თუ რამდენად წარმატებული
			იქნება თქვენი სააპელაციო
			საჩივარი), უნდა მიმართოთ
			ადვოკატს. 
			
		
	
	
		
			 
			
		
		
			დამატებითი
			ინფორმაცია შეგიძლიათ
			მოიპოვოთ სასამართლოში ან
			იუსტიციის უმაღლესი საბჭოს
			ვებ-გვერდზე ბროშურათა
			საშუალებით.
		
	
	
		
			 
			
		
		
			ფორმაში
			გამოყენებულია შემდეგი
			შრიფტები: LitNusx-ი,
			LitMtavrPS-ი
			და Times New
			Roman-ი.
		
	
	
		
			
			
		
	
	
		
			
			ფორმასთან
			დაკავშირებით კითხვის,
			შენიშვნის ან რეკომენდაციის
			არსებობის შემთხვევაში
			შეგიძლიათ დაგვიკავშირდეთ
			ნომერზე (995 32) 227-31-00
			ან მოგვწეროთ ელექტრონული
			ფოსტის მეშვეობით, მისამართზე:
			forms@hcoj.gov.ge
			
			
			სანიმუშო
			ფორმა შეგიძლიათ იხილოთ
			ვებ-გვერდზე: www.hcoj.gov.ge
		
	





1.
აპელანტი

აპელანტი
ხართ თქვენ (ყოფილი მოსარჩელე,
მოპასუხე ან მესამე პირი
დამოუკიდებელი სასარჩელო
მოთხოვნით), ვინც ასაჩივრებთ
პირველი ინსტანციის სასამართლოს
მიერ მიღებულ გადაწყვეტილებას
თბილისის ან ქუთაისის სააპელაციო
სასამართლოში.



2.
აპელანტის
ძირითადი მისამართი (ფაქტობრივი
ადგილსამყოფელი)

სასამართლო
უფლებამოსილია,
სააპელაციო საჩივარი განუხილველად
დატოვოს, თუ თქვენ არ მიუთითებთ
ან არასწორად მიუთითებთ თქვენს
ძირითად მისამართზე (ფაქტობრივ
ადგილსამყოფელზე).
მისამართის
შეცვლის შემთხვევაში აღნიშნულის
თაობაზე დაუყოვნებლივ უნდა
შეატყობინოთ სასამართლოს.




3. ალტერნატიული
მისამართი

,,ალტერნატიული
მისამართის” ველში მიეთითება
ის ადგილი, რომელსაც ძირითადი
მისამართის (ფაქტობრივი
ადგილსამყოფლის) თანადროულად
იყენებთ ჩვეულებრივ საცხოვრებლად
(საქმიანობის ადგილად) და
რომელზეც პერმანენტულად
იქნება შესაძლებელი თქვენთან
დაკავშირება.




4. აპელანტის
წარმომადგენელი

შესაძლებელია
გყავდეთ კანონისმიერი (მაგ.
მშობლები) ან გარიგებისმიერი
წარმომადგენელი (მხოლოდ
ადვოკატი). თუ სააპელაციო
საჩივრის აღძვრის მომენტისათვის
აყვანილი გყავთ წარმომადგენელი,
სააპელაციო საჩივარში უნდა
მიუთითოთ როგორც თქვენი და
მოწინააღმდეგე მხარის, ასევე,
წარმომადგენლის მონაცემები.
თუ სააპელაციო საჩივარი შეაქვს
თქვენს წარმომადგენელს, მაშინ
მან უნდა მიუთითოს როგორც
საკუთარი და მოწინააღმდეგე
მხარის, ასევე, თქვენი
(მარწმუნებლის) მონაცემები.
ამავე დროს, წარმომადგენელმა
სააპელაციო საჩივარს უნდა
დაურთოს წარმომადგენლობითი
უფლებამოსილების დამადასტურებელი
დოკუმენტი (მაგ. დაბადების
მოწმობა, მინდობილობა (ორდერი),
ამონაწერი სამეწარმეო
რეესტრიდან). ადვოკატი ვალდებულია,
წარმოადგინოს საადვოკატო
საქმიანობის უფლების
დამადასტურებელი მოწმობაც.




5. მოწინააღმდეგე
მხარე

მოწინააღმდეგე
მხარე არის ყოფილი მოსარჩელე,
მოპასუხე ან/და მესამე პირი
დამოუკიდებელი სასარჩელო
მოთხოვნით, ვის
სასარგებლოდ
გამოტანილ გადაწყვეტილებასაც
ასაჩივრებთ სააპელაციო წესით.




6. მოწინააღმდეგე
მხარის
ძირითადი
მისამართი (ფაქტობრივი
ადგილსამყოფელი)

სასამართლო
უფლებამოსილია, სააპელაციო
საჩივარი განუხილველად
დატოვოს, თუ თქვენ არ მიუთითებთ
ან არასწორად მიუთითებთ
მოწინააღმდეგე მხარის ძირითად
მისამართზე (ფაქტობრივ
ადგილსამყოფელზე). 





7. საკონტაქტო
პირი

საკონტაქტო
პირად შეგიძლიათ მიუთითოთ
ნებისმიერ ფიზიკურ პირზე,
რომელიც არ მონაწილეობს
დავაში, მაგრამ, ნათესაური,
მეგობრული თუ სხვა სახის
ურთიერთობიდან გამომდინარე,
შეძლებს დაეხმაროს სასამართლოს
თქვენთან დაკავშირებაში.
საკონტაქტო პირის მითითება
არ არის სავალდებულო, თუმცა
შედის თქვენსავე ინტერესში,
რადგან  ხელს უწყობს დავის
დროულ განხილვას.




8.
პირველი
გვერდის ზოგადი შენიშვნა

ორი ან მეტი
აპელანტის, აპელანტის
წარმომადგენლის ან მოწინააღმდეგე
მხარის არსებობისას,
თითოეული მათგანის პირადი
და საკონტაქტო მონაცემები
უნდა დაიწეროს ქვეშმიწერით
და დაინომროს თანმიმდევრულად,
არაბული ციფრებით (იხ.
სააპელაციო
საჩივრის სანიმუშო ფორმა).
ალტერნატიული მისამართის,
სამუშაო ადგილის და სამუშაო
ადგილის მისამართის, ტელეფონის,
ფაქსისა და ელექტრონული ფოსტის
მითითება არაა სავალდებულო,
თუმცა ხელს უწყობს თქვენს
დავაზე სწრაფი და ეფექტური
მართლმსაჯულების განხორციელებას.




9.
სასამართლოში
დასაბარებელ პირთა სია

შეგიძლიათ
სასამართლოს
წინაშე
იშუამდგომლოთ თქვენი საქმის
ზეპირი მოსმენისას მოწმეების,
ექსპერტების, სპეციალისტების
ან/და თარჯიმნების მოწვევის
თაობაზე. შუამდგომლობებს
ეთმობა ცალკე გვერდი, ამ გრაფაში
კი უნდა მიუთითოთ მხოლოდ
დასაბარებელ პირთა სტატუსი,
მათი პირადი და საკონტაქტო
მონაცემები.




10. შენიშვნა
სასამართლოში დასაბარებელ
პირთა სიაზე

ორი ან მეტი
დასაბარებელი პირის მითითებისას,
თითოეული მათგანის სტატუსი,
პირადი და საკონტაქტო მონაცემები
უნდა დაიწეროს ქვეშმიწერით
და დაინომროს თანმიმდევრულად,
არაბული ციფრებით (იხ.
სააპელაციო
საჩივრის სანიმუშო ფორმა).




11. გასაჩივრებული
გადაწყვეტილება

ამ გრაფაში
ვალდებული ხართ, მიუთითოთ
გასაჩივრებული გადაწყვეტილების
ზუსტი დასახელება, კერძოდ,
მიმღები სასამართლო,
საქმის
განმხილველი (მომხსენებელი)
მოსამართლე, საქმის ნომერი
და გადაწყვეტილების გამოტანის
თარიღი.
ამასთან,
სააპელაციო სასამართლოს
განხილვის საგანი შეიძლება
გახდეს სასამართლოს ის
განჩინებებიც, რომლებიც წინ
უსწრებს სასამართლო გადაწყვეტილების
გამოტანას, იმისგან დამოუკიდებლად,
დასაშვებია თუ არა მათ მიმართ
კერძო საჩივრის შეტანა.




12.
გადაწყვეტილების გასაჩივრება

ვალდებული
ხართ, მიუთითოთ, პირველი
ინსტანციის სასამართლოს
გადაწყვეტილებას სრულად
ასაჩივრებთ თუ ნაწილობრივ.
ნაწილობრივი გასაჩივრებისას
მიუთითეთ სარეზოლუციო ნაწილის
იმ პუნქტებზე, რომელთაც სადავოდ
ხდით და დეტალურად დააზუსტეთ
საჩივრის მოცულობა თითოეულ
ამ პუნქტთან მიმართებით,
რადგან სააპელაციო სასამართლო
უფლებამოსილია, შეცვალოს
(გააუქმოს) პირველი ინსტანციის
სასამართლოს გადაწყვეტილება
მხოლოდ იმ ფარგლებში, რასაც
თქვენ მოითხოვთ.




13. სააპელაციო
მოთხოვნა

ამ გრაფაში
უნდა მიეთითოს, თუ კონკრეტულად
რას ითხოვთ. სააპელაციო მოთხოვნა
შეიძლება იყოს: (1)გადაწყვეტილების
გაუქმება და საქმის ხელახლა
განსახილველად დაბრუნება;
(2)გადაწყვეტილების გაუქმება
და სააპელაციო სასამართლოს
მიერ საქმეზე ახალი გადაწყვეტილების
მიღება; (3)გადაწყვეტილების
ნაწილობრივ გაუქმება და
გაუქმებული გადაწყვეტილების
ნაწილში საქმის ხელახლა
განსახილველად დაბრუნება;
(4)გადაწყვეტილების ნაწილობრივ
გაუქმება და გაუქმებული
გადაწყვეტილების ნაწილში
სააპელაციო სასამართლოს მიერ
ახალი გადაწყვეტილების მიღება.
გაითვალისწინეთ, რომ დავის
საგნის შეცვლა ან გადიდება,
აგრეთვე შეგებებული სარჩელის
შეტანა სააპელაციო სასამართლოში
დაუშვებელია.




14. გასაჩივრებული
გადაწყვეტილების ფაქტობრივი
უსწორობები (I)

სააპელაციო
საჩივარი შესაძლებელია
ემყარებოდეს გასაჩივრებული
გადაწყვეტილების ფაქტობრივ
უსწორობას.
ფაქტობრივ
უსწორობაზე მითითებისას
შეგიძლიათ აღნიშნოთ, რომ
სასამართლომ ფაქტობრივი
გარემოება: (1)არასწორად მიიჩნია
უდავოდ; (2)არასწორად არ მიიჩნია
უდავოდ; (3)არასწორად მიიჩნია
 დადგენილად; (4)არასწორად არ
მიიჩნია დადგენილად; (5)არასწორად
მიიჩნია საქმისათვის მნიშვნელობის
მქონედ; (6)არასწორად მიიჩნია
საქმისათვის მნიშვნელობის
არმქონედ. ფაქტობრივი უსწორობა
შესაძლოა ემყარებოდეს უკვე
წარმოდგენილ ან ახალ ფაქტობრივ
გარემოებებსა და მტკიცებულებებს,
ან მათ უარყოფას. ამასთან,
თითოეულ მტკიცებულებასთან
დაკავშირებით მიუთითეთ იმ
გვერდზე, მუხლზე, პუნქტზე,
აბზაცსა თუ წინადადებაზე,
სადაც თქვენთვის მნიშვნელოვანი
ინფორმაციაა მოცემული. ახალი
მტკიცებულების წარმოდგენისას,
ასევე, თუ საპატიო მიზეზის
გამო, ვერ ახერხებთ სააპელაციო
საჩივარს დაურთოთ იგი, ვალდებული
ხართ, ამ მტკიცებულების
დასახელების გასწვრივ მიუთითოთ
სტანდარტული ტექსტი (,,წარმოვადგინე
შუამდგომლობა”) და წარმოადგინოთ
შესაბამისი შუამდგომლობა
მტკიცებით შუამდგომლობათა
ნაწილში. წინააღმდეგ შემთხვევაში
ჩაითვლება, რომ აღნიშნული
მტკიცებულება არ არსებობს,
რაც მნიშვნელოვნად გაზრდის
თქვენი სააპელაციო მოთხოვნის
დაუსაბუთებლად მიჩნევისა
და, შესაბამისად, მის დაკმაყოფილებაზე
უარის თქმის ალბათობის ხარისხს.




15. გასაჩივრებული
გადაწყვეტილების ფაქტობრივი
უსწორობები (II)

ფაქტობრივი
უსწორობები უნდა ჩამოაყალიბოთ
ნათლად და ლაკონურად. ფაქტობრივი
უსწორობები მიეთითება სათითაოდ
(პუნქტობრივად) და ინომრება
თანმიმდევრულად,
არაბული ციფრებით. ერთ პუნქტად
რამდენიმე ფაქტობრივი უსწორობის
მითითება შეიძლება, თუ
გასაჩივრებულ გადაწყვეტილებაში
ისინი ერთ პუნქტშია მოქცეული.
თითოეული ფაქტობრივი უსწორობის
ტექსტი უნდა შეიცავდეს უშუალოდ
უსწორობის შინაარსს და ამ
უსწორობის დამადასტურებელ
მტკიცებულებათა ნუსხას.
მტკიცებულებები ერთმანეთისაგან
გამოიყოფა აბზაცებით და
ინომრება ანბანის მიხედვით
(ა, ბ, გ, ...). მოცემულ ფორმაში
არსებობს ორი ფაქტობრივი
უსწორობის დასაფიქსირებელი
გრაფა. ორზე მეტი ფაქტობრივი
უსწორობის მითითებისას
ვალდებული ხართ, დაიცვათ
ფორმის შევსების იგივე  სტილი
(იხ. სააპელაციო საჩივრის
სანიმუშო ფორმა).




16. ახალი
ფაქტობრივი გარემოებები (I)

ფაქტობრივი
გარემოება არის ერთი კონკრეტული
მოვლენა, რომელიც მოხდა თქვენსა
და მოწინააღმდეგე მხარეს
შორის სადავო ურთიერთობისას
(მაგ. ხელშეკრულების დადება).
სააპელაციო სასამართლო ახალ
ფაქტობრივ გარემოებას მიიღებს,
თუ თქვენ, საპატიო მიზეზის
გამო, არ შეგეძლოთ მასზე
მითითება პირველი ინსტანციის
სასამართლოში საქმის განხილვისას.
გაითვალისწინეთ, რომ თქვენ
მიერ მითითებული ფაქტობრივი
გარემოებები, სასამართლოს
მიერ დადგენილად მიჩნევის
შემთხვევაში, იურიდიულად
უნდა ამართლებდეს თქვენს
სააპელაციო მოთხოვნას. თქვენ
თვითონ უნდა განსაზღვროთ,
რომელი ახალი ფაქტობრივი
გარემოებები დაედოს საფუძვლად
თქვენს სააპელაციო მოთხოვნას.
ამავე დროს, არ მიუთითოთ იმ
ფაქტობრივ გარემოებებზე,
რომლებსაც საქმისათვის არ
აქვთ მნიშვნელობა ან/და არ
შეუძლიათ გავლენა მოახდინონ
დავის გადაწყვეტაზე. ამგვარ
ახალ ფაქტობრივ გარემოებებს
სასამართლო არ მიიღებს.




17.
ახალი
ფაქტობრივი გარემოებები (II)

ფაქტობრივი
გარემოების ნამდვილობა
დასტურდება მტკიცებულებ(ებ)ით.
თითოეული ახალი ფაქტობრივი
გარემოების დასადასტურებლად
ვალდებული ხართ, მიუთითოთ
თქვენს ხელთ არსებული და
თქვენთვის ცნობილი (მათ შორის,
საქმეში არსებული) ყველა
მტკიცებულების შესახებ.
ამასთან, თითოეულ მტკიცებულებასთან
დაკავშირებით მიუთითეთ იმ
გვერდზე, მუხლზე, პუნქტზე,
აბზაცსა თუ წინადადებაზე,
სადაც თქვენთვის მნიშვნელოვანი
ინფორმაციაა მოცემული. ახალი
მტკიცებულების წარმოდგენისას,
ასევე, თუ საპატიო მიზეზის
გამო, ვერ ახერხებთ სააპელაციო
საჩივარს დაურთოთ იგი, ვალდებული
ხართ, ამ მტკიცებულების
დასახელების გასწვრივ მიუთითოთ
სტანდარტული ტექსტი (,,წარმოვადგინე
შუამდგომლობა”) და წარმოადგინოთ
შესაბამისი შუამდგომლობა
მტკიცებით შუამდგომლობათა
ნაწილში. წინააღმდეგ შემთხვევაში
ჩაითვლება, რომ აღნიშნული
მტკიცებულება არ არსებობს,
რაც მნიშვნელოვნად გაზრდის
თქვენი სააპელაციო მოთხოვნის
დაუსაბუთებლად მიჩნევისა
და,
შესაბამისად,
მის დაკმაყოფილებაზე უარის
თქმის ალბათობის ხარისხს.




18.
ახალი
ფაქტობრივი გარემოებები
(III)

ახალი
ფაქტობრივი გარემოებები უნდა
ჩამოაყალიბოთ ნათლად და
ლაკონურად. ფაქტობრივი
გარემოებები მიეთითება
სათითაოდ (პუნქტობრივად) და
ინომრება თანმიმდევრულად,
არაბული ციფრებით. მხოლოდ
განსაკუთრებით გამონაკლის
შემთხვევაში, როდესაც გარემოებები
ისე არიან ერთმანეთთან
დაკავშირებული, რომ მათი
ცალ-ცალკე მითითება შეუძლებელია,
გართულდება რაიმე მოვლენის
ან ფაქტის აღქმა და მოვლენის
არსის წვდომა, შესაძლებელია,
ერთ პუნქტში რამდენიმე
გარემოების მითითება.  თითოეული
ახალი ფაქტობრივი გარემოების
ტექსტი უნდა შეიცავდეს უშუალოდ
გარემოების შინაარსს,
მიუთითებლობის საპატიო მიზეზს
და ამ გარემოების დამადასტურებელ
მტკიცებულებათა ნუსხას.
მტკიცებულებები ერთმანეთისაგან
გამოიყოფა აბზაცებით და
ინომრება ანბანის მიხედვით
(ა, ბ, გ, ...). მოცემულ ფორმაში
არსებობს პირველი ახალი
ფაქტობრივი გარემოების
დასაფიქსირებელი გრაფა. ერთზე
მეტი ახალი ფაქტობრივი
გარემოების მითითებისას
ვალდებული ხართ, დაიცვათ
ფორმის შევსების იგივე  სტილი
(იხ. სააპელაციო საჩივრის
სანიმუშო ფორმა). ახალი ფაქტობრივი
გარემოების შინაარსის გრაფაში
სიმბოლოთა რაოდენობა შეზღუდულია
(მაქსიმუმ 1200 სიმბოლო - 15 ხაზი).




19. გასაჩივრებული
გადაწყვეტილების გაუქმების
აბსოლუტური საფუძვლები 


გასაჩივრებული
გადაწყვეტილება ყოველთვის
ჩაითვლება კანონის დარღვევით
მიღებულად,
თუკი
არსებობს გადაწყვეტილების
გაუქმების აბსოლუტური საფუძველი.
ერთი ან რამდენიმე აბსოლუტური
საფუძვლის უბრალო მონიშვნის
შემდეგ ვალდებული ხართ,
დაასაბუთოთ მათი ნამდვილობა.




20.
გასაჩივრებული
გადაწყვეტილების სამართლებრივი
უსწორობები (I)

სამართლის
ნორმა დარღვეულად ითვლება,
თუ სასამართლომ (1)არ გამოიყენა
კანონი, რომელიც უნდა გამოეყენებინა;
(2)გამოიყენა კანონი, რომელიც
არ უნდა გამოეყენებინა;
(3)მართალია გამოიყენა კანონი,
რომელიც უნდა გამოეყენებინა,
მაგრამ არასწორად განმარტა
იგი. ნორმათა
შინაარსი გამომდინარეობს
სამართლებრივი აქტებიდან,
ჩვეულებებიდან და სხვ. ნორმათა
შინაარსი შეგიძლიათ განმარტოთ
თავისუფლად, თქვენს მოსაზრებებზე,
სასამართლო გადაწყვეტილებებსა
და პრაქტიკაზე, საერთაშორისო
სტანდარტებზე, უცხოურ
კანონმდებლობასა და სხვა
სახის არგუმენტებზე მითითებით.
სამართლებრივი საფუძვლები
იურიდიულად უნდა ამართლებდეს
თქვენს სააპელაციო მოთხოვნას.






21.
გასაჩივრებული
გადაწყვეტილების სამართლებრივი
უსწორობა (II)

თითოეული სამართლის
ნორმის დარღვევაზე უნდა
მიუთითოთ კონკრეტულად, ნათლად,
ამომწურავად და ლაკონურად.
თითოეული სამართლის ნორმის
დარღვევა მიეთითება სათითაოდ
(პუნქტობრივად) და ინომრება
თანმიმდევრულად, არაბული
ციფრებით. 





22.
მტკიცებითი
შუამდგომლობები

შუამდგომლობა
არის თქვენი მიმართვა
სასამართლოსადმი კონკრეტული
პროცესუალური მოქმედების
განხორციელების მოთხოვნით.
შუამდგომლობა
უნდა იყოს დასაბუთებული,
მასში კონკრეტულად უნდა
მიეთითოს მოთხოვნა და მისი
არგუმენტაცია, რომელიც უნდა
შეეხებოდეს
შუამდგომლობაში
დასმულ საკითხთან უშუალო
კავშირში მყოფ გარემოებებს.
მტკიცებითი
შუამდგომლობები შეეხება
მტკიცებულებებს.




23.
მოწმე,
ექსპერტი და სპეციალისტი

ზემოთ
მოცემულია
საქმის ზეპირ მოსმენაზე
მოწმეთა, ექსპერტთა და
სპეციალისტთა მოწვევის
გრაფები. მარცხენა მხარეს
იწერება მოსაწვევი მოწმის,
ექსპერტის ან/და  სპეციალისტის
სახელი და გვარი, შუა გრაფაში
იმ ფაქტობრივ უსწორობათა
ან/და ახალ ფაქტობრივ გარემოებათა
ნომრები, რომლებსაც მიგაჩნიათ,
რომ დაადასტურებენ აღნიშნული
პირები, ხოლო მარჯვენა მხარეს
- საპატიო მიზეზი, თუ რატომ არ
იყვნენ ისინი წარმოდგენილი
საქმის პირველი ინსტანციით
განხილვისას ან რატომ გახდა
აუცილებელი მათი ხელახალი
გამოძახება.




24.
შუამდგომლობები,
საპატიო მიზეზის გამო, ახალ
მტკიცებულებათა დასაშვებად
ცნობის თაობაზე

ამ გრაფაში
იწერება შუამდგომლობები ახალ
წერილობით და ნივთიერ
მტკიცებულებათა დაშვების
თაობაზე. სააპელაციო სასამართლო
არ მიიღებს ახალ მტკიცებულებას,
რომელიც თქვენ შეგეძლოთ
წარგედგინათ პირველი ინსტანციით
საქმის განხილვისას, მაგრამ
არასაპატიო მიზეზით არ
წარადგინეთ. ამასთან, სააპელაციო
სასამართლო  მხოლოდ იმ ახალ
მტკიცებულებებს მიიღებს,
რომელთაც მნიშვნელობა აქვთ
საქმისათვის.




25.
შუამდგომლობები,
საპატიო მიზეზის გამო,
მტკიცებულებათა წარმოდგენის
გადავადების თაობაზე

თუკი საპატიო
მიზეზის გამო, სააპელაციო
საჩივარს ვერ ურთავთ ახალ
მტკიცებულებას, შეგიძლიათ
იშუამდგომლოთ სასამართლოს
წინაშე, რათა მან მოგცეთ
გონივრული ვადა მის წარსადგენად.
ვალდებული ხართ, შუამდგომლობაში
მიუთითოთ: (1)მტკიცებულების
დასახელება; (2)წარმოდგენის
შეუძლებლობის საპატიო მიზეზი;
(3)გონივრული ვადა მის წარმოსადგენად.
თითოეულ ამგვარ მტკიცებულებასთან
მიმართებით შუამდგომლობები
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით.




26.
შუამდგომლობები
მტკიცებულებათა გამოთხოვის
თაობაზე

თუკი საკუთარი
ძალებით ვერ შეძელით ახალი
მტკიცებულების მიღება იმ
პირისაგან, ვისთანაც ეს
მტკიცებულება იმყოფება,
შეგიძლიათ იშუამდგომლოთ
სასამართლოს წინაშე, რათა
სასამართლომ გამოითხოვოს
იგი. ვალდებული ხართ, შუამდგომლობაში
მიუთითოთ: (1)მტკიცებულების
დასახელება; (2)დავის იმ ფაქტობრივ
გარემოებათა ნომრები, რომლებიც
დგინდება ამ მტკიცებულებით;
(3)მტკიცებულების მფლობელის
სახელი და გვარი (სახელწოდება)
და მისი საცხოვრებელი ადგილი
(ფაქტობრივი ადგილსამყოფელი);
(4)რა საფუძვლით გეთქვათ უარი
მტკიცებულების გადმოცემაზე;
(5)რას ეფუძნება თქვენი ვარაუდი,
რომ მტკიცებულება თქვენ მიერ
მითითებული პირის ხელთაა.
თითოეულ ამგვარ მტკიცებულებასთან
მიმართებით შუამდგომლობები
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით.




27.
სხვა
სახის შუამდგომლობები 


ამ გრაფაში
შეგიძლიათ ჩაწეროთ ნებისმიერი
სხვა სახის შუამდგომლობა
(მაგ. საქმეში მესამე პირის
ჩაბმის თაობაზე). თითოეული
შუამდგომლობა უნდა ჩამოაყალიბოთ
ნათლად და ლაკონურად. მოთხოვნები
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით. თითოეული
მოთხოვნის ტექსტი უნდა შეიცავდეს
უშუალოდ მოთხოვნის შინაარსს
და მის არგუმენტაციას. მოცემულ
ფორმაში არსებობს ორი
შუამდგომლობის დასაფიქსირებელი
გრაფა. ორზე მეტი შუამდგომლობის
მითითებისას ვალდებული ხართ,
დაიცვათ ფორმის შევსების
იგივე  სტილი.




28. საჩივრის
ფასი 


საჩივრის
(დავის საგნის) ფასი არის
პროცესუალური ინსტრუმენტი,
რომელიც ეხმარება სასამართლოს
სააპელაციო საჩივარზე
გადასახდელი სახელმწიფო
ბაჟის ოდენობის განსაზღვრაში.
საჩივრის ფასი განისაზღვრება
იმის მიხედვით, თუ რა ზომით
ითხოვთ გასაჩივრებული
გადაწყვეტილების შეცვლას.
ამასთან, გაითვალისწინეთ,
რომ სააპელაციო საჩივარი
ქონებრივ–სამართლებრივ
დავაში დასაშვებია მხოლოდ
იმ შემთხვევაში, თუ დავის
საგნის ღირებულება აღემატება
1000 (ათას) ლარს.




29.
სახელმწიფო
ბაჟი 


სახელმწიფო
ბაჟი არის შენატანი საქართველოს
ბიუჯეტში, სასამართლო პროცესის
წარმართვისათვის. სახელმწიფო
ბაჟის ოდენობები დადგენილია
სამოქალაქო საპროცესო კოდექსის
39-ე და ,,სახელმწიფო ბაჟის
შესახებ” საქართველოს კანონის
მე-4 მუხლებით. სახელმწიფო
ბაჟის ოდენობა სააპელაციო
სასამართლოში შეადგენს
საჩივრის (დავის საგნის) ფასის
4%-ს, მაგრამ არანაკლებ 150 ლარისა.
ამასთან, სახელმწიფო ბაჟის
ოდენობა სააპელაციო სასამართლოში
არ უნდა აღემატებოდეს ფიზიკურ
პირთათვის 5000
ლარს,
ხოლო იურიდიულ პირთათვის -
7000 ლარს. ვალდებული ხართ,
სააპელაციო საჩივარს უნდა
დაურთოთ სახელმწიფო ბაჟის
სრულად გადახდის დამადასტურებელი
დოკუმენტი ან მიუთითოთ, რომ
კანონი გათავისუფლებთ მისი
გადახდისაგან, ან წარმოადგინოთ
შუამდგომლობა ბაჟის გადახდისაგან
გათავისუფლების, მისი ოდენობის
შემცირების ან/და გადახდის
გადავადების მოთხოვნით.
წინააღმდეგ შემთხვევაში
თქვენს სააპელაციო საჩივარზე
დადგინდება ხარვეზი და
სასამართლო არ მიიღებს მას
წარმოებაში აღნიშნული ხარვეზის
აღმოფხვრამდე.




30.
შუამდგომლობა
სახელმწიფო ბაჟის გადახდისაგან
გათავისუფლების, მისი ოდენობის
შემცირების ან გადახდის
გადავადების თაობაზე 


შემთხვევები,
როდესაც კანონი გათავისუფლებთ
სახელმწიფო ბაჟის გადახდისაგან
დადგენილია სამოქალაქო
საპროცესო კოდექსის 46-ე და
,,სახელმწიფო ბაჟის შესახებ”
საქართველოს კანონის მე-5
მუხლებით. ამასთან, სასამართლო
უფლებამოსილია, თქვენი ქონებრივი
მდგომარეობის გათვალისწინებით
(რაც უნდა დასტურდებოდეს
შესაბამისი უტყუარი
მტკიცებულებებით), გაგათავისუფლოთ
ბაჟის გადახდისაგან, შეგიმციროთ
მისი ოდენობა ან გადაგივადოთ
გადახდა. პროცესის სხვა ხარჯების
(მაგ. ადვოკატის მოწვევა
სახელმწიფოს ხარჯზე) შესახებ
შუამდგომლობები მიეთითება
სათითაოდ (პუნქტობრივად) და
ინომრება თანმიმდევრულად,
არაბული ციფრებით.




31.
მორიგება



დააფიქსირეთ
თქვენი პოზიცია საქმის მორიგებით
დამთავრებასთან დაკავშირებით.
თანხმობის შემთხვევაში,
მიუთითეთ, თუ რა პირობებით
ხართ თანახმა მორიგებაზე.
უარის შემთხვევაში ვალდებული
ხართ, დაასაბუთოთ თქვენი უარი
(მიუთითოთ უარის მოტივებზე).




32.
საქმის
განხილვა ზეპირი მოსმენის
გარეშე 


წარმოადგინეთ
თქვენი მოსაზრება საქმის
ზეპირი მოსმენის გარეშე
განხილვის თაობაზე.
საქმის
ზეპირი მოსმენის გარეშე
განხილვა მნიშვნელოვნად
უწყობს ხელს დავის სწრაფად
გადაწყვეტას, ზოგავს თქვენს
დროს და სახსრებს. თუ თქვენ
ითხოვთ გასაჩივრებული
გადაწყვეტილების მხოლოდ
სამართლებრივი თვალსაზრისით
შემოწმებას, სააპელაციო
სასამართლოს შეუძლია საქმე
განიხილოს და გადაწყვეტილება
გამოიტანოს ზეპირი მოსმენის
გარეშე. თუ თქვენ ითხოვთ
გასაჩივრებული გადაწყვეტილების
როგორც სამართლებრივი, ისე
ფაქტობრივი საფუძვლიანობის
შემოწმებას, მაგრამ არ
წარმოგიდგენიათ ახალი ფაქტობრივი
გარემოებები და მტკიცებულებები
ან წარმოადგინეთ დაუშვებელი
ახალი ფაქტობრივი გარემოებები
და მტკიცებულებები, სააპელაციო
სასამართლოს შეუძლია თქვენი
და მოწინააღმდეგე მხარის
თანხმობით საქმე განიხილოს
ზეპირი მოსმენის გარეშე, რის
შესახებაც წინასწარ გეცნობებათ.




33.
დრო
საქმის ზეპირი განხილვისათვის
და სხდომათა რაოდენობა

მოცემული
გრაფის შევსება სავალდებულოა
იმ შემთხვევაშიც, თუ თქვენ
თანახმა ხართ, სასამართლომ
საქმე განიხილოს ზეპირი
მოსმენის გარეშე. პოზიციის
დასაბუთებაში იგულისხმება
საქმის ზეპირი განხილვის
უშუალოდ თქვენთვის განკუთვნილი
ნაწილი. თუ ირჩევთ 20-ზე მეტ
წუთს ან 2-ზე მეტ სხდომას,
ვალდებული ხართ, მიუთითოთ,
თუ რაში მდგომარეობს თქვენი
საქმის სპეციფიკური სირთულე.
ამასთან, გაითვალისწინეთ,
რომ სასამართლოსათვის
სავალდებულო არაა თქვენ მიერ
მითითებული დრო და სხდომათა
რაოდენობა.




34.
ელექტრონული
ფოსტა 


შეგიძლიათ
განაცხადოთ თანხმობა, რომ
წერილობითი მასალები
გადმოგეგზავნოთ ელექტრონული
ფოსტის მეშვეობით, რაც
უზრუნველყოფს მათ უფრო დროულ
მოწოდებასა და კომფორტულ
ხელმისაწვდომობას. ამავე
დროს, სასამართლოს სპეციალური
პროგრამა დროის რეალურ რეჟიმში
მოგაწვდით ინფორმაციას თქვენს
საქმეზე განხორციელებული
ყველა არსებითი ცვლილების
თაობაზე.




35.
თანდართული
საბუთები (I)



ვალდებული
ხართ, სააპელაციო საჩივარს
დაურთოთ მასში მითითებული
ყველა ახალი მტკიცებულება,
გარდა იმ შემთხვევისა, როდესაც,
საპატიო მიზეზის გამო, ვერ
ახერხებთ მათ წარმოდგენას
და აღნიშნულის თაობაზე მიუთითეთ
მტკიცებით შუამდგომლობათა
ნაწილში. ახალი წერილობითი
მტკიცებულებები,
როგორც
წესი, წარდგენილ უნდა იქნეს
დედნის სახით. თუ ახალი წერილობითი
მტკიცებულების დედანი უცხო
ენაზეა შედგენილი, იგი უნდა
ითარგმნოს ქართულად (აფხაზეთში
შესაძლებელია აფხაზური
თარგმანიც). არ დაურთოთ სააპელაციო
საჩივარს ერთხელ უკვე წარმოდგენილი
საბუთები. ნორმატიული მასალის
დართვა სააპელაციო საჩივარზე
მხოლოდ განსაკუთრებით გამონაკლის
შემთხვევებშია გამართლებული.
თანდართული საბუთები იწერება
სათითაოდ (პუნქტობრივად) და
ინომრება თანმიმდევრულად,
არაბული ციფრებით
(მაგ.
დანართი 1, დანართი 2, ...). თითოეული
საბუთის გასწვრივ მიუთითეთ
ფურცლების რაოდენობაზე, ხოლო
ნუსხის დასრულების შემდეგ
- ფურცლების საერთო რაოდენობაზე.
თითოეულ თანდართულ საბუთს
ზედა მარჯვენა კუთხეში უნდა
წააწეროთ - ,,დანართი X”.
დანართის ნომერი უნდა ემთხვეოდეს
სააპელაციო საჩივრის ფორმაში
დაფიქსირებულ რიგითობას.




36.
თანდართული
საბუთები (II)



სასამართლოს უნდა
წარუდგინოთ სააპელაციო
საჩივრისა და თანდართული
საბუთების იმდენი ასლი, რამდენი
მონაწილეც არის საქმეში.
წინააღმდეგ შემთხვევაში
თქვენს სააპელაციო საჩივარზე
შესაძლოა დადგინდეს ხარვეზი
და სასამართლო არ მიიღებს
მას წარმოებაში აღნიშნული
ხარვეზის აღმოფხვრამდე.




37.
სააპელაციო
საჩივრის შეტანა

სააპელაციო
საჩივარი უნდა შეიტანოთ იმ
სასამართლოში, რომელმაც
გამოიტანა გასაჩივრებული
გადაწყვეტილება. სააპელაციო
საჩივრის შემოსვლის შემდეგ
პირველი ინსტანციის სასამართლო
დაუყოვნებლივ, მაგრამ არა
უგვიანეს 5 დღისა, გადაუგზავნის
თბილისის ან ქუთაისის სააპელაციო
სასამართლოს მთლიანად საქმეს,
აგრეთვე დამატებით შემოსულ
ყველა მასალას.







	
		
		
		
			
				saqarTvelos
				iusticiis umaRlesi sabWo. q. Tbilisi, boWormis q. 12, 0144
				veb-gverdi:
				www.hcoj.gov.ge;
				el.
				fosta: council@hcoj.gov.ge
				
				
			
			
				7
			
		
	
	
	

