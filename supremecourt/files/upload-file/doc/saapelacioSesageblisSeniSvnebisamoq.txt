






saapelacio Sesageblis
SeniSvnebi

samoqalaqo saqmeze




	
	
	
		
			 
			
		
		
			გთხოვთ,
			დეტალურად გაეცნოთ ყველა
			შენიშვნას. შენიშვნები
			ჩამოთვლილია იმავე თანმიმდევრობით,
			ნუმერაციითა და დასახელებით,
			როგორცაა ფორმაში.
		
	
	
		
			 
			
		
		
			სასამართლოს
			თანამშრომელი ვალდებულია,
			აგიხსნათ ფორმის შევსების
			წესი და მოგაწოდოთ პროცედურული
			ინფორმაცია, მაგრამ მას არ
			შეუძლია სამართლებრივი
			რჩევის მოცემა. ასეთი რჩევისათვის
			(მაგალითად, იმის თაობაზე,
			თუ რამდენად წარმატებული
			იქნება თქვენი სააპელაციო
			შესაგებელი), უნდა მიმართოთ
			ადვოკატს. 
			
		
	
	
		
			 
			
		
		
			დამატებითი
			ინფორმაცია შეგიძლიათ
			მოიპოვოთ სასამართლოში ან
			იუსტიციის უმაღლესი საბჭოს
			ვებ-გვერდზე ბროშურათა
			საშუალებით.
		
	
	
		
			 
			
		
		
			ფორმაში
			გამოყენებულია შემდეგი
			შრიფტები: LitNusx-ი,
			LitMtavrPS-ი
			და Times New
			Roman-ი.
		
	
	
		
			
			
		
	
	
		
			
			ფორმასთან
			დაკავშირებით კითხვის,
			შენიშვნის ან რეკომენდაციის
			არსებობის შემთხვევაში
			შეგიძლიათ დაგვიკავშირდეთ
			ნომერზე (995 32) 227-31-00
			ან მოგვწეროთ ელექტრონული
			ფოსტის მეშვეობით, მისამართზე:
			forms@hcoj.gov.ge
			
			
			სანიმუშო
			ფორმა შეგიძლიათ იხილოთ
			ვებ-გვერდზე: www.hcoj.gov.ge
		
	





1.
მოწინააღმდეგე მხარე

მოწინააღმდეგე
მხარე ხართ თქვენ (ყოფილი
მოსარჩელე, მოპასუხე ან მესამე
პირი დამოუკიდებელი სასარჩელო
მოთხოვნით), ვის სასარგებლოდ
გამოტანილ გადაწყვეტილებასაც
ასაჩივრებს აპელანტი.



2.
ალტერნატიული მისამართი

,,ალტერნატიული
მისამართის” ველში მიეთითება
ის ადგილი, რომელსაც ძირითადი
მისამართის (ფაქტობრივი
ადგილსამყოფლის) თანადროულად
იყენებთ ჩვეულებრივ საცხოვრებლად
(საქმიანობის ადგილად) და
რომელზეც პერმანენტულად
იქნება შესაძლებელი თქვენთან
დაკავშირება.





3.
მოწინააღმდეგე მხარის
წარმომადგენელი

შესაძლებელია
გყავდეთ კანონისმიერი (მაგ.
მშობლები) ან გარიგებისმიერი
წარმომადგენელი (მხოლოდ
ადვოკატი). თუ სააპელაციო
შესაგებლის შემოტანის
მომენტისათვის აყვანილი
გყავთ წარმომადგენელი,
სააპელაციო შესაგებელში უნდა
მიუთითოთ როგორც თქვენი,
ასევე, წარმომადგენლის
მონაცემები. თუ სააპელაციო
შესაგებელი შემოაქვს თქვენს
წარმომადგენელს, მაშინ მან
უნდა მიუთითოს როგორც საკუთარი,
ასევე, თქვენი (მარწმუნებლის)
მონაცემები. ამავე დროს,
წარმომადგენელმა სააპელაციო
შესაგებელს უნდა დაურთოს
წარმომადგენლობითი უფლებამოსილების
დამადასტურებელი დოკუმენტი
(მაგ. დაბადების მოწმობა,
მინდობილობა (ორდერი), ამონაწერი
სამეწარმეო რეესტრიდან).
ადვოკატი ვალდებულია, წარმოადგინოს
საადვოკატო საქმიანობის
უფლების დამადასტურებელი
მოწმობაც.



4.
საკონტაქტო
პირი

საკონტაქტო
პირად შეგიძლიათ მიუთითოთ
ნებისმიერ ფიზიკურ პირზე,
რომელიც არ მონაწილეობს
დავაში, მაგრამ, ნათესაური,
მეგობრული თუ სხვა სახის
ურთიერთობიდან გამომდინარე,
შეძლებს დაეხმაროს სასამართლოს
თქვენთან დაკავშირებაში.
საკონტაქტო პირის მითითება
არ არის სავალდებულო, თუმცა
შედის თქვენსავე ინტერესში,
რადგან  ხელს უწყობს დავის
დროულ განხილვას.




5.
პირველი
გვერდის ზოგადი შენიშვნა

ორი
ან მეტი მოწინააღმდეგე მხარის
ან მოწინააღმდეგე მხარის
წარმომადგენლის არსებობისას,
თითოეული მათგანის პირადი
და საკონტაქტო მონაცემები
უნდა დაიწეროს ქვეშმიწერით
და დაინომროს თანმიმდევრულად,
არაბული ციფრებით (იხ. სააპელაციო
შესაგებლის სანიმუშო ფორმა).
ალტერნატიული მისამართის,
სამუშაო ადგილის და სამუშაო
ადგილის მისამართის, ტელეფონის,
 ფაქსისა და ელექტრონული
ფოსტის მითითება არ არის
სავალდებულო, თუმცა ხელს
უწყობს თქვენს დავაზე სწრაფი
და ეფექტური მართლმსაჯულების
განხორციელებას.



6.
სასამართლოში
დასაბარებელ პირთა სია 


შეგიძლიათ
სასამართლოს წინაშე იშუამდგომლოთ
თქვენი საქმის ზეპირი მოსმენისას
მოწმეების, ექსპერტების,
სპეციალისტების ან/და თარჯიმნების
მოწვევის თაობაზე. შუამდგომლობებს
ეთმობა ცალკე გვერდი, ამ გრაფაში
კი უნდა მიუთითოთ დასაბარებელ
პირთა სტატუსი, მათი პირადი
და საკონტაქტო მონაცემები.




7.
შენიშვნა
სასამართლოში დასაბარებელ
პირთა სიაზე

ორი ან მეტი
დასაბარებელი პირის მითითებისას,
თითოეული მათგანის სტატუსი,
პირადი და საკონტაქტო მონაცემები
უნდა დაიწეროს ქვეშმიწერით
და დაინომროს თანმიმდევრულად,
არაბული ციფრებით (იხ. სააპელაციო
შესაგებლის სანიმუშო ფორმა).




8.
ეთანხმებით
თუ არა სააპელაციო მოთხოვნას?



სააპელაციო
მოთხოვნას შეგიძლიათ არ
დაეთანხმოთ ან დაეთანხმოთ
სრულად, ან ნაწილობრივ.
სააპელაციო
მოთხოვნის მიმართ სრული ან
ნაწილობრივი თანხმობის
გამოხატვა იწვევს სააპელაციო
საჩივრის დაკმაყოფილებას
სრულად ან ნაწილობრივ.
შესაბამისად, სრულად ან
ნაწილობრივ გათავისუფლდებით
სახელმწიფო ბაჟის გადახდისაგან.
თუ სააპელაციო მოთხოვნას
სრულად ეთანხმებით, შეგიძლიათ
აღარ შეავსოთ ფორმის მე-3, მე-4
და მე-5 გვერდები. სააპელაციო
მოთხოვნის ცნობაზე სრულად
ან ნაწილობრივ უარის თქმის
შემთხვევაში შესაგებლის
ფორმა ექვემდებარება სრულად
შევსებას. თუ სააპელაციო
მოთხოვნას ნაწილობრივ
ეთანხმებით, ვალდებული ხართ,
დააკონკრეტოთ, თუ რა ნაწილში
მიგაჩნიათ იგი მართებულად
და რა ნაწილში - უმართებულოდ.




9. მოწინააღმდეგე
მხარის მოსაზრებები აპელანტის
მიერ მითითებულ გასაჩივრებული
გადაწყვეტილების ფაქტობრივ
უსწორობებზე
(I)

სააპელაციო
საჩივარი შესაძლებელია
ემყარებოდეს გასაჩივრებული
გადაწყვეტილების ფაქტობრივ
უსწორობას.
წინამდებარე
გრაფაში ვალდებული ხართ,
დააფიქსიროთ თქვენი პოზიცია
აპელანტის მიერ სააპელაციო
საჩივარში მითითებულ გასაჩივრებული
გადაწყვეტილების თითოეულ
ფაქტობრივ უსწორობასთან
დაკავშირებით. შეგიძლიათ
აირჩიოთ ოთხი პოზიციიდან
ერთ-ერთი (,,ვეთანხმები”; ,,არ
ვეთანხმები”; ,,ნაწილობრივ
ვეთანხმები”; ,,საქმისათვის
არ აქვს
მნიშვნელობა”). თუ ფაქტობრივ
უსწორობას ნაწილობრივ
ეთანხმებით, ვალდებული ხართ,
დააკონკრეტოთ, თუ რა ნაწილში
მიგაჩნიათ იგი მართებულად
და რა ნაწილში უმართებულოდ.
ვალდებული ხართ, დაასაბუთოთ
თქვენი პოზიცია, თუკი სააპელაციო
საჩივარში მითითებულ ფაქტობრივ
უსწორობას სრულად ან ნაწილობრივ
არ ეთანხმებით, ან მიგაჩნიათ
იგი საქმისთვის მნიშვნელობის
არმქონედ. თქვენი პოზიცია
ფაქტობრივ უსწორობაზე შესაძლოა
ემყარებოდეს უკვე წარმოდგენილ
ან ახალ ფაქტობრივ გარემოებებსა
და მტკიცებულებებს, ან მათ
უარყოფას. ამასთან, თითოეულ
მტკიცებულებასთან დაკავშირებით
მიუთითეთ იმ გვერდზე, მუხლზე,
პუნქტზე, აბზაცსა თუ წინადადებაზე,
სადაც თქვენთვის მნიშვნელოვანი
ინფორმაციაა მოცემული. ახალი
მტკიცებულების წარმოდგენისას,
ასევე, თუ საპატიო მიზეზის
გამო, ვერ ახერხებთ სააპელაციო
შესაგებელს დაურთოთ იგი,
ვალდებული ხართ, ამ მტკიცებულების
დასახელების გასწვრივ მიუთითოთ
სტანდარტული ტექსტი (,,წარმოვადგინე
შუამდგომლობა”) და წარმოადგინოთ
შესაბამისი შუამდგომლობა
მტკიცებით შუამდგომლობათა
ნაწილში. წინააღმდეგ შემთხვევაში
ჩაითვლება, რომ აღნიშნული
მტკიცებულება არ არსებობს,
რაც მნიშვნელოვნად გაზრდის
აპელანტის მოთხოვნის დასაბუთებულად
მიჩნევისა და შესაბამისად
მისი დაკმაყოფლების ალბათობის
ხარისხს.




10. მოწინააღმდეგე
მხარის მოსაზრებები აპელანტის
მიერ მითითებულ გასაჩივრებული
გადაწყვეტილების ფაქტობრივ
უსწორობებზე
(II)

პოზიცია
ფაქტობრივ უსწორობებზე უნდა
ჩამოაყალიბოთ ნათლად და
ლაკონურად. მოსაზრებები
ფაქტობრივ უსწორობებზე
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით. გაითვალისწინეთ,
რომ სააპელაციო საჩივარში
მითითებული ფაქტობრივი
უსწორობებისა და მათზე თქვენი
მოსაზრებების ნუმერაცია უნდა
ემთხვეოდეს ერთმანეთს. ფაქტობრივ
უსწორობებზე თითოეული მოსაზრების
ტექსტი უნდა შეიცავდეს უშუალოდ
მოსაზრების შინაარსს და ამ
მოსაზრების დამადასტურებელ
მტკიცებულებათა ნუსხას.
მტკიცებულებები ერთმანეთისაგან
გამოიყოფა აბზაცებით და
ინომრება ანბანის მიხედვით
(ა, ბ, გ, ...). მოცემულ ფორმაში
არსებობს ორი ფაქტობრივი
უსწორობის დასაფიქსირებელი
გრაფა. ორზე მეტი ფაქტობრივი
უსწორობის მითითებისას
ვალდებული ხართ, დაიცვათ
ფორმის შევსების იგივე  სტილი
(იხ. სააპელაციო შესაგებლის
სანიმუშო ფორმა).




11. მოწინააღმდეგე
მხარის მოსაზრებები დავის
ახალ ფაქტობრივ გარემოებებზე
(I)

ფაქტობრივი
გარემოება არის ერთი კონკრეტული
მოვლენა, რომელიც მოხდა თქვენსა
და აპელანტს შორის სადავო
ურთიერთობისას (მაგ. ხელშეკრულების
დადება). წინამდებარე გრაფაში
ვალდებული ხართ დააფიქსიროთ
თქვენი პოზიცია აპელანტის
მიერ სააპელაციო საჩივარში
მითითებულ თითოეულ ახალ
ფაქტობრივ გარემოებასთან
დაკავშირებით. შეგიძლიათ
აირჩიოთ ხუთი პოზიციიდან
ერთ-ერთი (,,ვეთანხმები”; ,,არ
ვეთანხმები”; ,,ნაწილობრივ
ვეთანხმები”; ,,არ ვარ ინფორმირებული”;
,,საქმისათვის
არ აქვს
მნიშვნელობა”). თუ ახალ ფაქტობრივ
გარემოებას ნაწილობრივ
ეთანხმებით ვალდებული ხართ,
დააკონკრეტოთ, თუ რომელ ნაწილში
მიგაჩნიათ იგი უდავოდ და რომელ
ნაწილში - სადავოდ. ვალდებული
ხართ, დაასაბუთოთ თქვენი
პოზიცია, თუკი სააპელაციო
საჩივარში მითითებულ ფაქტობრივ
გარემოებას სრულად ან ნაწილობრივ
არ ეთანხმებით ან მიგაჩნიათ
იგი საქმისათვის მნიშვნელობის
არმქონედ. 





12. მოწინააღმდეგე
მხარის მოსაზრებები დავის
ახალ ფაქტობრივ გარემოებებზე
(II)

თქვენი
პოზიცია, რომ სააპელაციო
საჩივარში მითითებულ ახალი
ფაქტობრივი გარემოების
შინაარსს სრულად ან ნაწილობრივ
არ ეთანხმებით, ან მიგაჩნიათ
იგი საქმისათვის მნიშვნელობის
არმქონედ,  შესაძლოა ემყარებოდეს
საქმეში არსებულ ან აპელანტის
მიერ წარმოდგენილ ახალ
მტკიცებულებებს, მათ უარყოფას,
ახალ მტკიცებულებებს ან/და
ახალ ფაქტობრივ გარემოებას.
ამასთან, თითოეულ მტკიცებულებასთან
დაკავშირებით მიუთითეთ იმ
გვერდზე, მუხლზე, პუნქტზე,
აბზაცსა თუ წინადადებაზე,
სადაც თქვენთვის მნიშვნელოვანი
ინფორმაციაა მოცემული. თუკი
მიგაჩნიათ, რომ სააპელაციო
საჩივარში  მითითებული
მტკიცებულება არაა დასაშვები,
ამ მტკიცებულების გასწვრივ
მიუთითეთ სტანდარტული ტექსტი
(,,მტკიცებულება არ არის
დასაშვები, წარმოვადგინე
შესაბამისი შუამდგომლობა”)
და წარმოადგინეთ შუამდგომლობა
მტკიცებით შუამდგომლობათა
ნაწილში. ახალი მტკიცებულების
წარმოდგენისას, ასევე, თუ
საპატიო მიზეზის გამო, ვერ
ახერხებთ სააპელაციო შესაგებელს
დაურთოთ იგი, ვალდებული ხართ,
ამ მტკიცებულების დასახელების
გასწვრივ მიუთითოთ სტანდარტული
ტექსტი (,,წარმოვადგინე
შუამდგომლობა”) და წარმოადგინოთ
შესაბამისი შუამდგომლობა
მტკიცებით შუამდგომლობათა
ნაწილში. წინააღმდეგ შემთხვევაში
ჩაითვლება, რომ აღნიშნული
მტკიცებულება არ არსებობს,
რაც მნიშვნელოვნად გაზრდის
სააპელაციო მოთხოვნის
დასაბუთებულად მიჩნევისა
და, შესაბამისად, მისი
დაკმაყოფილების ალბათობის
ხარისხს.




13. მოწინააღმდეგე
მხარის მოსაზრებები დავის
ახალ ფაქტობრივ გარემოებებზე
(III)

თქვენი
პოზიცია აპელანტის მიერ
მითითებულ ახალ ფაქტობრივ
გარემოებებზე უნდა ჩამოაყალიბოთ
ნათლად და ლაკონურად. პოზიციები
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით. გაითვალისწინეთ,
რომ სააპელაციო საჩივარში
მითითებული ახალი ფაქტობრივი
გარემოებებისა და მათზე თქვენი
პოზიციის ნუმერაცია უნდა
ემთხვეოდეს ერთმანეთს. თითოეული
პოზიციის ტექსტი უნდა შეიცავდეს
უშუალოდ მის არგუმენტაციასა
და ამ არგუმენტაციის დამადასტურებელ
მტკიცებულებათა ნუსხას.
მტკიცებულებები ერთმანეთისაგან
გამოიყოფა აბზაცებით და
ინომრება ანბანის მიხედვით
(ა, ბ, გ, ...). მოცემულ ფორმაში
არსებობს პირველი პოზიციის
დასაფიქსირებელი გრაფა. ერთზე
მეტი პოზიციის მითითებისას,
ვალდებული ხართ, დაიცვათ
ფორმის შევსების იგივე  სტილი
(იხ. სააპელაციო შესაგებლის
სანიმუშო ფორმა). პოზიციის
არგუმენტაციის თითოეულ გრაფაში
სიმბოლოთა რაოდენობა შეზღუდულია
(მაქსიმუმ 1200 სიმბოლო - 15 ხაზი).




14. ახალი
ფაქტობრივი გარემოებები (I)

გარდა
პოზიციისა აპელანტის მიერ
მითითებულ ახალ ფაქტობრივ
გარემოებებზე, შეგიძლიათ
თავად მიუთითოთ ახალი ფაქტობრივი
გარემოებები. სააპელაციო
სასამართლო ახალ ფაქტობრივ
გარემოებას მიიღებს, თუ თქვენ
საპატიო მიზეზის გამო არ
შეგეძლოთ მასზე მითითება
პირველი ინსტანციის სასამართლოში
საქმის განხილვისას. გაითვალისწინეთ,
რომ თქვენ მიერ მითითებული
ახალი ფაქტობრივი გარემოებებით
უნდა დასტურდებოდეს სააპელაციო
მოთხოვნის არამართებულობა.
თქვენ თვითონ უნდა განსაზღვროთ,
რომელი ახალი ფაქტობრივი
გარემობები დაედოს საფუძვლად
თქვენს სააპელაციო შესაგებელს.
ამავე დროს, არ მიუთითოთ იმ
ფაქტობრივ გარემოებებზე,
რომლებსაც საქმისათვის არ
აქვთ მნიშვნელობა ან/და არ
შეუძლიათ გავლენა მოახდინონ
დავის გადაწყვეტაზე. ამგვარ
ახალ ფაქტობრივ გარემოებებს
სასამართლო არ მიიღებს. 





15. ახალი
ფაქტობრივი გარემოებები (II)

ფაქტობრივი
გარემოების ნამდვილობა
დასტურდება მტკიცებულებ(ებ)ით.
თითოეული ახალი ფაქტობრივი
გარემოების დასადასტურებლად
ვალდებული ხართ, მიუთითოთ
თქვენს ხელთ არსებული და
თქვენთვის ცნობილი (მათ შორის,
საქმეში არსებული) ყველა
მტკიცებულების შესახებ.
ამასთან, თითოეულ მტკიცებულებასთან
დაკავშირებით მიუთითეთ იმ
გვერდზე, მუხლზე, პუნქტზე,
აბზაცსა თუ წინადადებაზე,
სადაც თქვენთვის მნიშვნელოვანი
ინფორმაციაა მოცემული. ახალი
მტკიცებულების წარმოდგენისას,
ასევე, თუ საპატიო მიზეზის
გამო, ვერ ახერხებთ სააპელაციო
შესაგებელს დაურთოთ იგი,
ვალდებული ხართ, ამ მტკიცებულების
დასახელების გასწვრივ მიუთითოთ
სტანდარტული ტექსტი (,,წარმოვადგინე
შუამდგომლობა”) და წარმოადგინოთ
შესაბამისი შუამდგომლობა
მტკიცებით შუამდგომლობათა
ნაწილში. წინააღმდეგ შემთხვევაში
ჩაითვლება, რომ აღნიშნული
მტკიცებულება არ არსებობს,
რაც მნიშვნელოვნად გაზრდის
სააპელაციო მოთხოვნის
დასაბუთებულად მიჩნევისა
და, შესაბამისად, მისი
დაკმაყოფილების ალბათობის
ხარისხს.




16. ახალი
ფაქტობრივი გარემოებები
(III)

ახალი
ფაქტობრივი გარემოებები უნდა
ჩამოაყალიბოთ ნათლად და
ლაკონურად. ფაქტობრივი
გარემოებები მიეთითება
სათითაოდ (პუნქტობრივად) და
ინომრება თანმიმდევრულად,
არაბული ციფრებით. მხოლოდ
განსაკუთრებით გამონაკლის
შემთხვევაში, როდესაც გარემოებები
ისე არიან ერთმანეთთან
დაკავშირებული, რომ მათი
ცალ-ცალკე მითითება შეუძლებელია,
გართულდება რაიმე მოვლენის
ან ფაქტის აღქმა და მოვლენის
არსის წვდომა, შესაძლებელია,
ერთ პუნქტში რამდენიმე
გარემოების მითითება.  თითოეული
ახალი ფაქტობრივი გარემოების
ტექსტი უნდა შეიცავდეს უშუალოდ
გარემოების შინაარსს,
მიუთითებლობის საპატიო მიზეზს
და ამ გარემოების დამადასტურებელ
მტკიცებულებათა ნუსხას.
მტკიცებულებები ერთმანეთისაგან
გამოიყოფა აბზაცებით და
ინომრება ანბანის მიხედვით
(ა, ბ, გ, ...). მოცემულ ფორმაში
არსებობს პირველი ახალი
ფაქტობრივი გარემოების
დასაფიქსირებელი გრაფა. ერთზე
მეტი ახალი ფაქტობრივი
გარემოების მითითებისას
ვალდებული ხართ, დაიცვათ
ფორმის შევსების იგივე  სტილი
(იხ. სააპელაციო შესაგებლის
სანიმუშო ფორმა). ახალი ფაქტობრივი
გარემოების შინაარსის გრაფაში
სიმბოლოთა რაოდენობა შეზღუდულია
(მაქსიმუმ 1200 სიმბოლო - 15 ხაზი).




17.
საქმის წარმოების შეწყვეტა

შესაბამისი
საფუძვლის მითითებით (მაგ.
საქმის განხილვა სხვა უწყების
კომპეტენციაში შედის), შეგიძლიათ
მოითხოვოთ, რომ სასამართლომ
შეწყვიტოს საქმის წარმოება
სააპელაციო საჩივარზე. საქმის
წარმოების შეწყვეტის საფუძვლები
მოცემულია სამოქალაქო საპროცესო
კოდექსის 272-ე მუხლში. 





18.
სააპელაციო საჩივრის განუხილველად
დატოვება

შესაბამისი
საფუძვლის მითითებით (მაგ.
დაინტერესებული
პირის სახელით სააპელაციო
საჩივარი შეიტანა
იმ პირმა, რომელსაც არა აქვს
საქმის წარმოების უფლებამოსილება),
შეგიძლიათ მოითხოვოთ, რომ
სასამართლომ სააპელაციო
საჩივარი განუხილველად
დატოვოს. სააპელაციო საჩივრის
განუხილველად დატოვების
საფუძვლები მოცემულია სამოქალაქო
საპროცესო კოდექსის 275-ე მუხლში.






19.
საქმის წარმოების შეჩერება

შესაბამისი
საფუძვლის მითითებით (მაგ.
მხარე იმყოფება ხანგრძლივ
სამსახურეობრივ მივლინებაში),
შეგიძლიათ მოითხოვოთ, რომ
სასამართლომ საქმის წარმოება
შეაჩეროს. საქმის წარმოების
შეჩერების საფუძვლები მოცემულია
სამოქალაქო საპროცესო კოდექსის
279-ე და 280-ე მუხლებში. საქმის
წარმოება განახლდება იმ
გარემოებათა აცილების შემდეგ,
რომლებმაც გამოიწვია წარმოების
შეჩერება. წარმოების განახლების
შემდეგ საქმის განხილვა
გრძელდება საერთო წესით.




20. შეგებებული
სააპელაციო საჩივარი

შეგებებული
სააპელაციო საჩივარი შესაგებელთან
ერთად სააპელაციო საჩივრისაგან
თავდაცვის ერთ-ერთი საშუალებაა,
თუმცა შეგებებული სააპელაციო
საჩივრის წარდგენით თქვენ
არა მხოლოდ პასიურად იცავთ
თავს სააპელაციო საჩივრისაგან,
არამედ იმავდროულად თქვენს
დამოუკიდებელ სააპელაციო
მოთხოვნებს აყალიბებთ.
სააპელაციო
საჩივრის გადმოცემიდან 10 დღის
ვადაში უფლებამოსილი ხართ,
წარმოადგინოთ შეგებებული
სააპელაციო საჩივარი, მიუხედავად
იმისა, განცხადებული გაქვთ
თუ არა უარი სააპელაციო საჩივრის
შეტანაზე. ამასთან, გაითვალისწინეთ,
რომ დავის საგნის შეცვლა ან
გადიდება, აგრეთვე შეგებებული
სარჩელის შეტანა სააპელაციო
სასამართლოში დაუშვებელია.




21. მოწინააღმდეგე
მხარის მოსაზრებები აპელანტის
მიერ მითითებულ გასაჩივრებული
გადაწყვეტილების გაუქმების
აბსოლუტურ საფუძვლებზე

გასაჩივრებული
გადაწყვეტილება ყოველთვის
ჩაითვლება კანონის დარღვევით
მიღებულად
თუკი
არსებობს გადაწყვეტილების
გაუქმების აბსოლუტური საფუძველი.
შეგიძლიათ დააფიქსიროთ თქვენი
პოზიცია აპელანტის მიერ
მითითებულ გასაჩივრებული
გადაწყვეტილების გაუქმების
ერთ ან რამდენიმე აბსოლუტურ
საფუძველთან დაკავშირებით.




22.
მოწინააღმდეგე მხარის
მოსაზრებები აპელანტის მიერ
მითითებულ გასაჩივრებული
გადაწყვეტილების სამართლებრივ
უსწორობებზე (I)



სამართლის
ნორმა დარღვეულად ითვლება,
თუ სასამართლომ: (1)არ გამოიყენა
კანონი, რომელიც უნდა გამოეყენებინა;
(2)გამოიყენა კანონი, რომელიც
არ უნდა გამოეყენებინა;
(3)მართალია გამოიყენა კანონი,
რომელიც უნდა გამოეყენებინა,
მაგრამ არასწორად განმარტა
იგი. ნორმათა
შინაარსი გამომდინარეობს
სამართლებრივი აქტებიდან,
ჩვეულებებიდან და სხვ. ნორმათა
შინაარსი შეგიძლიათ განმარტოთ
თავისუფლად, თქვენს მოსაზრებებზე,
სასამართლო გადაწყვეტილებებსა
და პრაქტიკაზე, საერთაშორისო
სტანდარტებზე, უცხოურ
კანონმდებლობასა და სხვა
სახის არგუმენტებზე მითითებით.
თქვენი მოსაზრებები აპელანტის
მიერ მითითებულ სამართლის
ნორმის დარღვევაზე უნდა
აბათილებდეს სააპელაციო
მოთხოვნას. 





23. მოწინააღმდეგე
მხარის მოსაზრებები აპელანტის
მიერ მითითებულ გასაჩივრებული
გადაწყვეტილების სამართლებრივ
უსწორობებზე (II)

თქვენი
მოსაზრებები სამართლის ნორმის
დარღვევასთან დაკავშირებით
უნდა მიუთითოთ ნათლად
და ლაკონურად. თითოეული
მოსაზრება ნორმის დარღვევაზე
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით. გაითვალისწინეთ,
რომ სააპელაციო საჩივარში
მითითებული ნორმის დარღვევისა
და მათზე თქვენი პოზიციის
ნუმერაცია უნდა ემთხვეოდეს
ერთმანეთს. 





24. მტკიცებითი
შუამდგომლობები

შუამდგომლობა
არის თქვენი მიმართვა
სასამართლოსადმი კონკრეტული
პროცესუალური მოქმედების
განხორციელების მოთხოვნით.
შუამდგომლობა
უნდა იყოს დასაბუთებული,
მასში კონკრეტულად უნდა
მიუთითოთ
მოთხოვნა და მისი არგუმენტაცია,
რომელიც უნდა
შეეხებოდეს
შუამდგომლობაში
დასმულ საკითხთან უშუალო
კავშირში მყოფ გარემოებებს.
მტკიცებითი
შუამდგომლობები შეეხება
მტკიცებულებებს. 





25.
მოწმე,
ექპერტი და სპეციალისტი

ზემოთ
მოცემულია
საქმის ზეპირ მოსმენაზე
მოწმეთა, ექსპერტთა და
სპეციალისტთა მოწვევის
გრაფები. მარცხენა მხარეს
იწერება მოსაწვევი მოწმის,
ექსპერტის ან/და  სპეციალისტის
სახელი და გვარი, შუა გრაფაში
იმ ფაქტობრივ უსწორობათა
ან/და ახალ ფაქტობრივ გარემოებათა
ნომრები, რომლებსაც მიგაჩნიათ,
რომ დაადასტურებენ ან უარყოფენ
აღნიშნული პირები, ხოლო მარჯვენა
მხარეს - საპატიო მიზეზი, თუ
რატომ არ იყვნენ ისინი
წარმოდგენილი საქმის პირველი
ინსტანციით განხილვისას ან
რატომ გახდა აუცილებელი მათი
ხელახალი გამოძახება.




26.
შუამდგომლობები,
საპატიო მიზეზის გამო, ახალ
მტკიცებულებათა დასაშვებად
მიჩნევის თაობაზე

ამ გრაფაში
იწერება შუამდგომლობები ახალ
წერილობით და ნივთიერ
მტკიცებულებათა დაშვების
თაობაზე. სააპელაციო სასამართლო
არ მიიღებს ახალ მტკიცებულებას,
რომელიც თქვენ შეგეძლოთ
წარგედგინათ პირველი ინსტანციით
საქმის განხილვისას, მაგრამ
არასაპატიო მიზეზით არ
წარადგინეთ. ამასთან, სააპელაციო
სასამართლო  მხოლოდ იმ ახალ
მტკიცებულებებს მიიღებს,
რომელთაც მნიშვნელობა აქვთ
საქმისათვის.




27.
შუამდგომლობები,
საპატიო მიზეზის გამო,
მტკიცებულებათა წარმოდგენის
გადავადების თაობაზე

თუკი საპატიო
მიზეზის გამო, სააპელაციო
შესაგებელს ვერ დაურთავთ
ახალ მტკიცებულებას, შეგიძლიათ
იშუამდგომლოთ სასამართლოს
წინაშე, რათა მან მოგცეთ
გონივრული ვადა მის წარმოსადგენად.
ვალდებული ხართ, შუამდგომლობაში
მიუთითოთ: (1)მტკიცებულების
დასახელება; (2)წარმოდგენის
შეუძლებლობის საპატიო მიზეზი;
(3)გონივრული ვადა მის წარმოსადგენად.
თითოეულ ამგვარ მტკიცებულებასთან
მიმართებით შუამდგომლობები
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით.




28.
შუამდგომლობები
მტკიცებულებათა გამოთხოვის
თაობაზე

თუკი საკუთარი
ძალებით ვერ შეძელით ახალი
მტკიცებულების მიღება იმ
პირისაგან, ვისთანაც ეს
მტკიცებულება იმყოფება,
შეგიძლიათ იშუამდგომლოთ
სასამართლოს წინაშე, რათა
სასამართლომ გამოითხოვოს
იგი. ვალდებული ხართ, შუამდგომლობაში
მიუთითოთ: (1)მტკიცებულების
დასახელება; (2)დავის იმ ფაქტობრივ
გარემოებათა ნომრები, რომლებიც
დგინდება ამ მტკიცებულებით;
(3)მტკიცებულების მფლობელის
სახელი და გვარი (სახელწოდება)
და მისი საცხოვრებელი ადგილი
(ფაქტობრივი ადგილსამყოფელი);
(4)რა საფუძვლით გეთქვათ უარი
მტკიცებულების გადმოცემაზე;
(5)რას ეფუძნება თქვენი ვარაუდი,
რომ მტკიცებულება თქვენ მიერ
მითითებული პირის ხელთაა.
თითოეულ ამგვარ მტკიცებულებასთან
მიმართებით შუამდგომლობები
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით.




29.
სხვა
სახის შუამდგომლობები

ამ გრაფაში
შეგიძლიათ ჩაწეროთ ნებისმიერი
სხვა სახის შუამდგომლობა
(მაგ. საქმეში მესამე პირის
ჩაბმის თაობაზე). თითოეული
შუამდგომლობა უნდა მიეთითოს
ნათლად და ლაკონურად. მოთხოვნები
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით. თითოეული
მოთხოვნის ტექსტი უნდა შეიცავდეს
უშუალოდ მოთხოვნის შინაარსს
და მის არგუმენტაციას. მოცემულ
ფორმაში არსებობს ორი
შუამდგომლობის დასაფიქსირებელი
გრაფა. ორზე მეტი შუამდგომლობის
მითითებისას ვალდებული ხართ,
დაიცვათ ფორმის შევსების
იგივე  სტილი.




30.
მოსამართლის
აცილება

შესაბამისი საფუძვლის
მითითებით (მაგ. მოსამართლე
თავადაა დავის მხარე), შეგიძლიათ
განაცხადოთ აცილება საქმის
განმხილველი მოსამართლის
მიმართ. მოსამართლის აცილების
საფუძვლები მოცემულია სამოქალაქო
საპროცესო კოდექსის 29-ე, 30-ე
და 31-ე მუხლებში. 





31.
მორიგება

დააფიქსირეთ
თქვენი პოზიცია საქმის მორიგებით
დამთავრებასთან დაკავშირებით.
თანხმობის შემთხვევაში,
მიუთითეთ, თუ რა პირობებით
ხართ თანახმა მორიგებაზე.
უარის შემთხვევაში ვალდებული
ხართ, დაასაბუთოთ თქვენი უარი
(მიუთითოთ უარის მოტივებზე).




32.
თანდართული
საბუთები (I)

ვალდებული
ხართ, სააპელაციო შესაგებელს
დაურთოთ მასში მითითებული
ყველა ახალი მტკიცებულება,
გარდა იმ შემთხვევისა, როდესაც,
საპატიო მიზეზის გამო, ვერ
ახერხებთ მათ წარმოდგენას
და აღნიშნულის თაობაზე მიუთითეთ
მტკიცებით შუამდგომლობათა
ნაწილში. ახალი წერილობითი
მტკიცებულებები,
როგორც
წესი, წარდგენილ უნდა იქნეს
დედნის სახით. თუ წერილობითი
მტკიცებულების დედანი უცხო
ენაზეა შედგენილი, იგი უნდა
ითარგმნოს ქართულად (აფხაზეთში
შესაძლებელია აფხაზური
თარგმანიც). არ დაურთოთ სააპელაციო
შესაგებელს ერთხელ უკვე
წარმოდგენილი საბუთები.
ნორმატიული მასალის დართვა
სააპელაციო შესაგებელზე
მხოლოდ განსაკუთრებით გამონაკლის
შემთხვევებშია გამართლებული.
თანდართული საბუთები იწერება
სათითაოდ (პუნქტობრივად) და
ინომრება თანმიმდევრულად,
არაბული ციფრებით
(მაგ.
დანართი 1, დანართი 2, ...). თითოეული
საბუთის გასწვრივ მიუთითეთ
ფურცლების რაოდენობაზე, ხოლო
ნუსხის დასრულების შემდეგ
- ფურცლების საერთო რაოდენობაზე.
თითოეულ თანდართულ საბუთს
ზედა მარჯვენა კუთხეში უნდა
წააწეროთ - ,,დანართი X”.
დანართის ნომერი უნდა ემთხვეოდეს
სააპელაციო შესაგებლის ფორმაში
დაფიქსირებულ რიგითობას.




33.
თანდართული
საბუთები (II)

სასამართლოს
უნდა წარუდგინოთ სააპელაციო
შესაგებლისა და თანდართული
საბუთების იმდენი ასლი, რამდენი
 მონაწილეც არის საქმეში. 





34.
საქმის
განხილვა ზეპირი მოსმენის
გარეშე 


წარმოადგინეთ
თქვენი მოსაზრება საქმის
ზეპირი მოსმენის გარეშე
განხილვის თაობაზე.
საქმის
ზეპირი მოსმენის გარეშე
განხილვა მნიშვნელოვნად
უწყობს ხელს დავის სწრაფად
გადაწყვეტას, ზოგავს თქვენს
დროსა და სახსრებს. თუ აპელანტი
ითხოვს გასაჩივრებული
გადაწყვეტილების მხოლოდ
სამართლებრივი თვალსაზრისით
შემოწმებას, სააპელაციო
სასამართლოს შეუძლია საქმე
განიხილოს და გადაწყვეტილება
გამოიტანოს ზეპირი მოსმენის
გარეშე. თუ აპელანტი ითხოვს
გასაჩივრებული გადაწყვეტილების
როგორც სამართლებრივი, ისე
ფაქტობრივი საფუძვლიანობის
შემოწმებას, მაგრამ არ
წარმოუდგენია ახალი ფაქტობრივი
გარემოებები და მტკიცებულებები
ან წარმოადგინა დაუშვებელი
ახალი ფაქტობრივი გარემოებები
და მტკიცებულებები, სააპელაციო
სასამართლოს შეუძლია მისი
და თქვენი თანხმობით საქმე
განიხილოს ზეპირი მოსმენის
გარეშე, რის შესახებაც წინასწარ
გეცნობებათ.




35.
დრო
საქმის ზეპირი განხილვისათვის
და სხდომათა რაოდენობა 


მოცემული
გრაფის შევსება სავალდებულოა
იმ შემთხვევაშიც, თუ თქვენ
თანახმა ხართ, სასამართლომ
საქმე განიხილოს ზეპირი
მოსმენის გარეშე. პოზიციის
დასაბუთებაში იგულისხმება
საქმის ზეპირი განხილვის
უშუალოდ თქვენთვის განკუთვნილი
ნაწილი. თუ ირჩევთ 25 ან მეტ
წუთს, ან/და 2 ან მეტ სხდომას,
ვალდებული ხართ, მიუთითოთ,
თუ რაში მდგომარეობს თქვენი
საქმის სპეციფიკური სირთულე.
ამასთან, გაითვალისწინეთ,
რომ სასამართლოსათვის
სავალდებულო არაა თქვენ მიერ
მითითებული დრო და სხდომათა
რაოდენობა.




36.
ელექტრონული
ფოსტა 


შეგიძლიათ
განაცხადოთ თანხმობა, რომ
წერილობითი მასალები
გადმოგეგზავნოთ ელექტრონული
ფოსტის მეშვეობით, რაც
უზრუნველყოფს მათ უფრო დროულ
მოწოდებასა და კომფორტულ
ხელმისაწვდომობას. ამავე
დროს, სასამართლოს სპეციალური
პროგრამა დროის რეალურ რეჟიმში
მოგაწვდით ინფორმაციას თქვენს
საქმეზე განხორციელებული
ყველა არსებითი ცვლილების
თაობაზე.

	
		
		
		
			
				saqarTvelos
				iusticiis umaRlesi sabWo. q. Tbilisi, boWormis q. 12, 0144
				veb-gverdi:
				www.hcoj.gov.ge;
				el.
				fosta: council@hcoj.gov.ge
				
				
			
			
				8
			
		
	
	
	

