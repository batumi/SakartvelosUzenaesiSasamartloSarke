






sarCelis SeniSvnebi

administraciul saqmeze




	
	
	
		
			Á
			
			
		
		
			გთხოვთ,
			დეტალურად გაეცნოთ ყველა
			შენიშვნას. შენიშვნები
			ჩამოთვლილია იმავე თანმიმდევრობით,
			ნუმერაციითა და დასახელებით,
			როგორცაა ფორმაში.
		
	
	
		
			Á
			
			
		
		
			სასამართლოს
			თანამშრომელი ვალდებულია,
			აგიხსნათ ფორმის შევსების
			წესი და მოგაწოდოთ პროცედურული
			ინფორმაცია, მაგრამ მას არ
			შეუძლია სამართლებრივი
			რჩევის მოცემა. ასეთი რჩევისათვის
			(მაგალითად, იმის თაობაზე,
			თუ რამდენად წარმატებული
			იქნება თქვენი სარჩელი), უნდა
			მიმართოთ ადვოკატს. 
			
		
	
	
		
			Á
			
			
		
		
			დამატებითი
			ინფორმაცია შეგიძლიათ
			მოიპოვოთ სასამართლოში ან
			იუსტიციის უმაღლესი საბჭოს
			ვებ-გვერდზე ბროშურათა
			საშუალებით.
		
	
	
		
			Á
			
			
		
		
			ფორმაში
			გამოყენებულია შემდეგი
			შრიფტები: LitNusx-ი,
			LitMtavrPS-ი
			და Times
			New Roman-ი.
		
	
	
		
			
			
		
	
	
		
			
			ფორმასთან
			დაკავშირებით კითხვის,
			შენიშვნის ან რეკომენდაციის
			არსებობის შემთხვევაში
			შეგიძლიათ დაგვიკავშირდეთ
			ნომერზე (995 32) 227-31-00
			ან მოგვწეროთ ელექტრონული
			ფოსტის მეშვეობით, მისამართზე:
			forms@hcoj.gov.ge
			
			
			სანიმუშო
			ფორმა შეგიძლიათ იხილოთ
			ვებ-გვერდზე: www.hcoj.gov.ge
		
	



1.
მოსარჩელე
მოსარჩელე
ხართ თქვენ
(ადმინისტრაციული
ორგანო, ფიზიკური ან იურიდიული
პირი, ან ორგანიზაცია, რომელიც
არ არის იურიდიული პირი (მაგ.
სამეწარმეო ამხანაგობა)),
ვისაც მიგაჩნიათ, რომ გაქვთ
მართებული მოთხოვნა მოპასუხის
მიმართ და სასამართლო წესით
ითხოვთ ამ უფლებაში აღდგენას.
ადმინისტრაციულ სამართლებრივ
დავაში ერთი მხარე მაინც
ადმინისტრაციული (საჯარო)
უფლებამოსილების მატარებელი
სუბიექტია.


2.
მოსარჩელის
ძირითადი მისამართი (ფაქტობრივი
ადგილსამყოფელი)
სასამართლო
უფლებამოსილია,
სარჩელი განუხილველად დატოვოს,
თუ თქვენ არ მიუთითებთ ან
არასწორად მიუთითებთ თქვენს
ძირითად მისამართზე (ფაქტობრივ
ადგილსამყოფელზე).
მისამართის
შეცვლის შემთხვევაში აღნიშნულის
თაობაზე დაუყოვნებლივ უნდა
შეატყობინოთ სასამართლოს.



3.
ალტერნატიული
მისამართი
,,ალტერნატიული
მისამართის” ველში მიეთითება
ის ადგილი, რომელსაც ძირითადი
მისამართის (ფაქტობრივი
ადგილსამყოფლის) თანადროულად
იყენებთ ჩვეულებრივ საცხოვრებლად
(საქმიანობის ადგილად) და
რომელზეც პერმანენტულად
იქნება შესაძლებელი თქვენთან
დაკავშირება.


4.
მოსარჩელის
წარმომადგენელი
შესაძლებელია
გყავდეთ კანონისმიერი (მაგ.
მშობლები) ან გარიგებისმიერი
წარმომადგენელი (ნებისმიერი
პირი). თუ სარჩელის აღძვრის
მომენტისათვის აყვანილი
გყავთ წარმომადგენელი, სარჩელში
უნდა მიუთითოთ, როგორც თქვენი
და მოპასუხის, ასევე, წარმომადგენლის
მონაცემები. თუ სარჩელი შეაქვს
თქვენს წარმომადგენელს, მაშინ
მან უნდა მიუთითოს როგორც
საკუთარი და მოპასუხის, ასევე,
თქვენი (მარწმუნებლის) მონაცემები.
ამავე დროს, წარმომადგენელმა
სარჩელს უნდა დაურთოს
წარმომადგენლობითი უფლებამოსილების
დამადასტურებელი დოკუმენტი
(მაგ. დაბადების მოწმობა,
მინდობილობა, ამონაწერი
სამეწარმეო რეესტრიდან).



5.
მოპასუხე
მოპასუხე
არის ადმინისტრაციული ორგანო,
ფიზიკური ან იურიდიული პირი,
ან ორგანიზაცია, რომელიც არ
არის იურიდიული პირი (მაგ.
სამეწარმეო ამხანაგობა),
რომელმაც მიგაჩნიათ, რომ ხელყო
თქვენი უფლება ან/და კანონით
დაცული ინტერესი.


6.
მოპასუხის
ძირითადი მისამართი (ფაქტობრივი
ადგილსამყოფელი)
სასამართლო
უფლებამოსილია, სარჩელი
განუხილველად დატოვოს, თუ არ
მიუთითებთ ან არასწორად
მიუთითებთ მოპასუხის ძირითად
მისამართზე (ფაქტობრივ
ადგილსამყოფელზე).





7.
საკონტაქტო
პირი

საკონტაქტო
პირად შეგიძლიათ მიუთითოთ
ნებისმიერ ფიზიკურ პირზე,
რომელიც არ მონაწილეობს
დავაში, მაგრამ, ნათესაური,
მეგობრული თუ სხვა სახის
ურთიერთობიდან გამომდინარე,
შეძლებს დაეხმაროს სასამართლოს
თქვენთან დაკავშირებაში.
საკონტაქტო პირის მითითება
არ არის სავალდებულო, თუმცა
შედის თქვენსავე ინტერესში,
რადგან  ხელს უწყობს დავის
დროულ განხილვას.



8.
პირველი
გვერდის ზოგადი შენიშვნა

ორი
ან მეტი მოსარჩელის, მოსარჩელის
წარმომადგენლის ან მოპასუხის
არსებობისას,
თითოეული მათგანის პირადი
და საკონტაქტო მონაცემები
უნდა დაიწეროს ქვეშმიწერით
და დაინომროს თანმიმდევრულად,
არაბული ციფრებით (იხ.
სარჩელის
სანიმუშო ფორმა). ალტერნატიული
მისამართის, სამუშაო ადგილის
და სამუშაო ადგილის მისამართის,
ტელეფონის, ფაქსისა და ელექტრონული
ფოსტის მითითება არაა სავალდებულო,
თუმცა ხელს უწყობს თქვენს
დავაზე სწრაფი და ეფექტური
მართლმსაჯულების განხორციელებას.


9.
სასამართლოში
დასაბარებელ პირთა სია
შეგიძლიათ
სასამართლოს
წინაშე
იშუამდგომლოთ თქვენი საქმის
ზეპირი მოსმენისას მოწმეების,
ექსპერტების, სპეციალისტების
ან/და თარჯიმნების მოწვევის
თაობაზე. შუამდგომლობებს
ეთმობა ცალკე გვერდი, ამ გრაფაში
კი უნდა მიუთითოთ მხოლოდ
დასაბარებელ პირთა სტატუსი,
მათი პირადი და საკონტაქტო
მონაცემები.



10.
შენიშვნა
სასამართლოში დასაბარებელ
პირთა სიაზე

ორი
ან მეტი დასაბარებელი პირის
მითითებისას თითოეული მათგანის
სტატუსი, პირადი და საკონტაქტო
მონაცემები უნდა დაიწეროს
ქვეშმიწერით და დაინომროს
თანმიმდევრულად, არაბული
ციფრებით (იხ. სარჩელის სანიმუშო
ფორმა).



11.
დავის საგანი

დავის
საგანი არის თქვენი სასარჩელო
მოთხოვნის სამართლებრივი
არსი. ადმინისტრაციული დავის
საგანი შეიძლება იყოს:
(1)ადმინისტრაციულ-სამართლებრივი
აქტის შესაბამისობა საქართველოს
კანონმდებლობასთან;
(2)ადმინისტრაციული ხელშეკრულების
დადება, შესრულება ან შეწყვეტა;
(3)ადმინისტრაციული ორგანოს
ვალდებულება ზიანის ანაზღაურების,
ადმინისტრაციულ-სამართლებრივი
აქტის გამოცემის ან სხვა რაიმე
ქმედების განხორციელების
თაობაზე; (4)აქტის არარად
აღიარების, უფლების ან
სამართალურთიერთობის
არსებობა-არარსებობის დადგენა;
(5)სხვა საქმეები, იმ სამართლებრივ
ურთიერთობებთან დაკავშირებით,
რომლებიც აგრეთვე გამომდინარეობს
ადმინისტრაციული სამართლის
კანონმდებლობიდან.



12.
აღიარებითი
სარჩელი

აღიარებითი
სარჩელი შეიძლება აღიძრას
აქტის არარად აღიარების,
უფლების ან სამართლებრივი
ურთიერთობის არსებობა-არარსებობის
დადგენის თაობაზე, თუ თქვენ
გაქვთ ამის კანონიერი ინტერესი.
აღიარებითი სარჩელით
სასამართლოსადმი მიმართვა
დასაშვებია მანამ, სანამ
წამოჭრილი დავის გამო თქვენი
უფლება დაირღვევა. აღიარებითი
სარჩელის აღძვრისას უნდა
მიუთითოთ იმის შესახებ, თუ
რა კანონიერი ინტერესი გაქვთ
დავის საგანთან დაკავშირებით
და სარჩელის დაკმაყოფილების
შემთხვევაში, როგორ უზრუნველყოფთ
თქვენი უფლების დაცვას.
აღიარებითი სარჩელი არ შეიძლება
აღიძრას, თუ თქვენ შეგიძლიათ
აღძრათ სარჩელი:
(1)ადმინისტრაციულ-სამართლებრივი
აქტის ბათილად ცნობის ან
ძალადაკარგულად გამოცხადების
მოთხოვნით; (2)ადმინისტრაციულ-სამართლებრივი
აქტის გამოცემის მოთხოვნით;
(3)ისეთი მოქმედების განხორციელების
ან ისეთი მოქმედებისაგან
თავის შეკავების მოთხოვნით,
რომელიც არ გულისხმობს
ინდივიდუალური ადმინისტრაციულ-სამართლებრივი
აქტის გამოცემას. 




13.
დავის
არსის მოკლე მიმოხილვა
დავის
არსის მოკლე მიმოხილვა
წარმოადგენს მაქსიმალურად
კონკრეტულ და ლაკონურ მითითებას
სადავო ურთიერთობის ისტორიაზე.
გადმოეცით სარჩელის არსი,
ზოგადად ისაუბრეთ იმის შესახებ,
თუ რამ გამოიწვია სასამართლოსათვის
მიმართვის აუცილებლობა და
თქვენი რომელი უფლება იქნა
დარღვეული. აღნიშნული გრაფის
შევსება მიზნად ისახავს
სასამართლოსათვის საქმესთან
დაკავშირებით ინფორმაციის
მიწოდებას, რამაც ხელი უნდა
შეუწყოს დავის არსის აღქმასა
და მოსამართლის შინაგანი
რწმენის ჩამოყალიბებას.
მოცემულ გრაფაში სიმბოლოთა
რაოდენობა შეზღუდულია (მაქსიმუმ
3200 სიმბოლო - 40 ხაზი).



14.
დავის ფაქტობრივი გარემოებები
(I)

ფაქტობრივი
გარემოება არის ერთი კონკრეტული
მოვლენა, რომელიც მოხდა თქვენსა
და მოპასუხეს შორის სადავო
ურთიერთობისას (მაგ. უარი
ადმინისტრაციული აქტის
გამოცემაზე). წინამდებარე
გრაფა წარმოადგენს ,,დავის
არსის მოკლე მიმოხილვის”
ერთგვარ რეზიუმირებას, სადაც
პუნქტობრივად უნდა მიუთითოთ
იმ კონკრეტულ გარემოებებზე,
რომლებიც თქვენ მიგაჩნიათ
მნიშვნელოვნად თქვენი მოთხოვნის
დასასაბუთებლად და მიზნად
ისახავთ, სასამართლოს ყურადღება
მიაპყროთ იმ ფაქტობრივ
გარემოებებზე, რომლებიც უნდა
გახდეს სასამართლო მსჯელობის
საგანი და რომელთა დადასტურების
შემთხვევაში თქვენი სასარჩელო
მოთხოვნა დასაბუთებულად
ჩაითვლება. თქვენ თვითონ უნდა
განსაზღვროთ, რომელი ფაქტობრივი
გარემოებები დაედოს საფუძვლად
თქვენს სასარჩელო მოთხოვნას.
ამავე დროს, არ მიუთითოთ იმ
ფაქტობრივ გარემოებებზე,
რომლებსაც საქმისათვის არ
აქვთ მნიშვნელობა ან/და არ
შეუძლიათ გავლენა მოახდინონ
დავის გადაწყვეტაზე. ამგვარ
ფაქტობრივ გარემოებებს
სასამართლო არ მიიღებს
მხედველობაში. პარალელურად,
სასამართლო უფლებამოსილია
საკუთარი ინიციატივითაც
შეაგროვოს ფაქტობრივი
გარემოებები. 




15.
დავის
ფაქტობრივი გარემოებები (II)

ფაქტობრივი
გარემოების ნამდვილობა
დასტურდება მტკიცებულებ(ებ)ით.
თითოეული ფაქტობრივი გარემოების
დასადასტურებლად ვალდებული
ხართ, მიუთითოთ თქვენს ხელთ
არსებული და თქვენთვის ცნობილი
ყველა მტკიცებულების შესახებ.
ამასთან, თითოეულ მტკიცებულებასთან
დაკავშირებით მიუთითეთ იმ
გვერდზე, მუხლზე, პუნქტზე,
აბზაცსა თუ წინადადებაზე,
სადაც თქვენთვის მნიშვნელოვანი
ინფორმაციაა მოცემული. იმ
შემთხვევაში, თუ თქვენ, საპატიო
მიზეზის გამო, ვერ ახერხებთ
სარჩელთან ერთად მტკიცებულების
წარმოდგენას, ვალდებული ხართ,
ამ მტკიცებულების დასახელების
გასწვრივ მიუთითოთ სტანდარტული
ტექსტი (,,წარმოვადგინე
შუამდგომლობა”) და წარმოადგინოთ
შესაბამისი შუამდგომლობა
მტკიცებით შუამდგომლობათა
ნაწილში. წინააღმდეგ შემთხვევაში
ჩაითვლება, რომ აღნიშნული
მტკიცებულება არ არსებობს,
რაც მნიშვნელოვნად გაზრდის
თქვენი სასარჩელო მოთხოვნის
დაუსაბუთებლად მიჩნევისა
და, შესაბამისად, მის დაკმაყოფილებაზე
უარის თქმის ალბათობის ხარისხს.
პარალელურად, სასამართლო
უფლებამოსილია საკუთარი
ინიციატივითაც შეაგროვოს
მტკიცებულებები. თუ კანონით
სხვა რამ არ არის დადგენილი,
ადმინისტრაციულ-სამართლებრივი
აქტის არარა აქტად აღიარების,
ბათილად ცნობის ან ძალადაკარგულად
გამოცხადების შესახებ დავაში,
მტკიცების ტვირთი ეკისრება
იმ ადმინისტრაციულ ორგანოს,
რომელმაც გამოსცა ეს აქტი.



16.
დავის
ფაქტობრივი გარემოებები
(III)

ფაქტობრივი
გარემოებები უნდა ჩამოაყალიბოთ
ნათლად და ლაკონურად. ფაქტობრივი
გარემოებები მიეთითება
სათითაოდ (პუნქტობრივად) და
ინომრება თანმიმდევრულად,
არაბული ციფრებით. მხოლოდ
განსაკუთრებით გამონაკლის
შემთხვევაში, როდესაც გარემოებები
ისე არიან ერთმანეთთან
დაკავშირებული, რომ მათი
ცალ-ცალკე მითითება შეუძლებელია,
გართულდება რაიმე მოვლენის
ან ფაქტის აღქმა და მოვლენის
არსის წვდომა, შესაძლებელია,
ერთ პუნქტში რამდენიმე
გარემოების მითითება. თითოეული
ფაქტობრივი გარემოების ტექსტი
უნდა შეიცავდეს უშუალოდ
გარემოების შინაარსს და ამ
გარემოების დამადასტურებელ
მტკიცებულებათა ნუსხას.
მტკიცებულებები ერთმანეთისაგან
გამოიყოფა აბზაცებით და
ინომრება ანბანის მიხედვით
(ა, ბ, გ, ...). მოცემულ ფორმაში
არსებობს შვიდი ფაქტობრივი
გარემოების დასაფიქსირებელი
გრაფა. შვიდზე მეტი ფაქტობრივი
გარემოების მითითებისას
ვალდებული ხართ, დაიცვათ
ფორმის შევსების იგივე  სტილი
(იხ. სარჩელის სანიმუშო ფორმა).
ფაქტობრივი გარემოების
შინაარსის თითოეულ გრაფაში
სიმბოლოთა რაოდენობა შეზღუდულია
(მაქსიმუმ 1200
სიმბოლო - 15
ხაზი).



17.
სასარჩელო
მოთხოვნა და მისი სამართლებრივი
საფუძვლები (I)

სარჩელი
შეიძლება აღიძრას:
(1)ადმინისტრაციულ-სამართლებრივი
აქტის ბათილად ცნობის ან
ძალადაკარგულად გამოცხადების
მოთხოვნით; (2)ადმინისტრაციულ-სამართლებრივი
აქტის გამოცემის მოთხოვნით;
(3)ისეთი მოქმედების განხორციელების
ან ისეთი მოქმედებისაგან
თავის შეკავების მოთხოვნით,
რომელიც არ გულისხმობს
ინდივიდუალური ადმინისტრაციულ-სამართლებრივი
აქტის გამოცემას. გაითვალისწინეთ,
რომ სასამართლო არ არის
უფლებამოსილი, გასცდეს სასარჩელო
მოთხოვნის ფარგლებს, მაგრამ
იგი არ არის შებოჭილი თქვენი
სასარჩელო მოთხოვნის ფორმულირებით.
პროცესის დაჩქარების მიზნით,
მოსამართლეს შეუძლია დაგეხმაროთ
მოთხოვნის ტრანსფორმირებაში.
მოთხოვნის მიუთითებლობა
წარმოადგენს სარჩელის ხარვეზს.





18.
სასარჩელო
მოთხოვნა და მისი სამართლებრივი
საფუძვლები (II)
სამართლებრივი
საფუძვლები არის
იმ
ნორმათა ერთობლიობა, რომლებზეც
ამყარებთ თქვენს სასარჩელო
მოთხოვნას. ნორმათა შინაარსი
გამომდინარეობს სამართლებრივი
აქტებიდან, ჩვეულებებიდან
და სხვ. ნორმათა შინაარსი
შეგიძლიათ განმარტოთ თავისუფლად,
თქვენს მოსაზრებებზე, სასამართლო
გადაწყვეტილებებსა და
პრაქტიკაზე, საერთაშორისო
სტანდარტებზე, უცხოურ
კანონმდებლობასა და სხვა
სახის არგუმენტებზე მითითებით.
სამართლებრივი საფუძვლები
იურიდიულად უნდა ამართლებდეს
სასარჩელო მოთხოვნას.
სამართლებრივი საფუძვლების
მითითება სავალდებულო არ
არის, თუმცა გეძლევათ შესაძლებლობა,
სასამართლოს თქვენი სამართლებრივი
არგუმენტაცია მიაწოდოთ, რათა
დაარწმუნოთ იგი თქვენი მოთხოვნის
მართებულობაში.



19.
სასარჩელო
მოთხოვნა და მისი სამართლებრივი
საფუძვლები (III)

თითოეული
სასარჩელო
მოთხოვნა და
მისი სამართლებრივი საფუძვლები
უნდა ჩამოაყალიბოთ ნათლად
და ლაკონურად. სასარჩელო
მოთხოვნები მიეთითება სათითაოდ
(პუნქტობრივად) და ინომრება
თანმიმდევრულად არაბული
ციფრებით. თითოეული სასარჩელო
მოთხოვნის ტექსტი უნდა შეიცავდეს
უშუალოდ მოთხოვნასა და მითითებას
ამ მოთხოვნის სამართლებრივ
საფუძვლებზე. მოცემულ ფორმაში
არსებობს სამი სასარჩელო
მოთხოვნის დასაფიქსირებელი
გრაფა. სამზე მეტი სასარჩელო
მოთხოვნის მითითებისას
ვალდებული ხართ, დაიცვათ
ფორმის შევსების იგივე სტილი
(იხ. სარჩელის სანიმუშო ფორმა).






20.
მტკიცებითი
შუამდგომლობები

შუამდგომლობა
არის თქვენი მიმართვა
სასამართლოსადმი კონკრეტული
პროცესუალური მოქმედების
განხორციელების მოთხოვნით.
შუამდგომლობა
უნდა იყოს დასაბუთებული,
მასში
კონკრეტულად უნდა მიეთითოს
მოთხოვნა და მისი არგუმენტაცია,
რომელიც უნდა
შეეხებოდეს
შუამდგომლობაში
დასმულ საკითხთან უშუალო
კავშირში მყოფ გარემოებებს.
მტკიცებითი
შუამდგომლობები შეეხება
მტკიცებულებებს.




21.
მოწმე,
ექსპერტი და სპეციალისტი

ზემოთ
მოცემულია საქმის ზეპირ
მოსმენაზე მოწმეთა, ექსპერტთა
და სპეციალისტთა მოწვევის
გრაფები. მარცხენა მხარეს
იწერება მოსაწვევი მოწმის,
ექსპერტის ან/და  სპეციალისტის
სახელი და გვარი, ხოლო მარჯვენა
მხარეს - დავის იმ ფაქტობრივ
გარემოებათა ნომრები, რომლებსაც
მიგაჩნიათ, რომ დაადასტურებენ
აღნიშნული პირები.




22.
შუამდგომლობები,
საპატიო მიზეზის გამო,
მტკიცებულებათა წარმოდგენის
გადავადების თაობაზე

თუკი
საპატიო მიზეზის გამო, სარჩელს
ვერ ურთავთ მტკიცებულებას,
შეგიძლიათ იშუამდგომლოთ
სასამართლოს წინაშე, რათა
მან მოგცეთ გონივრული ვადა
მის წარსადგენად. ვალდებული
ხართ, შუამდგომლობაში მიუთითოთ:
(1)მტკიცებულების დასახელება;
(2)წარმოდგენის შეუძლებლობის
საპატიო მიზეზი; (3)გონივრული
ვადა მის წარმოსადგენად.
თითოეულ ამგვარ მტკიცებულებასთან
მიმართებით შუამდგომლობები
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით.




23.
შუამდგომლობები მტკიცებულებათა
გამოთხოვის თაობაზე

თუკი
საკუთარი ძალებით ვერ შეძელით
მტკიცებულების მიღება იმ
პირისაგან, ვისთანაც ეს
მტკიცებულება იმყოფება,
შეგიძლიათ იშუამდგომლოთ
სასამართლოს წინაშე, რათა
სასამართლომ გამოითხოვოს
იგი. ვალდებული ხართ, შუამდგომლობაში
მიუთითოთ: (1)მტკიცებულების
დასახელება; (2)დავის იმ ფაქტობრივ
გარემოებათა ნომრები, რომლებიც
დგინდება ამ მტკიცებულებით;
(3)მტკიცებულების მფლობელის
სახელი და გვარი (სახელწოდება)
და მისი საცხოვრებელი ადგილი
(ფაქტობრივი ადგილსამყოფელი);
(4)რა საფუძვლით გეთქვათ უარი
მტკიცებულების გადმოცემაზე;
(5)რას ეფუძნება თქვენი ვარაუდი,
რომ მტკიცებულება თქვენ მიერ
მითითებული პირის ხელთაა.
თითოეულ ამგვარ მტკიცებულებასთან
მიმართებით შუამდგომლობები
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით.



24.
სხვა
სახის შუამდგომლობები

ამ
გრაფაში შეგიძლიათ ჩაწეროთ
ნებისმიერი სხვა სახის
შუამდგომლობა
(მაგ.
საქმეში მესამე პირის ჩაბმის
თაობაზე). თითოეული შუამდგომლობა
უნდა მიუთითოთ ნათლად და
ლაკონურად. მოთხოვნები მიეთითება
სათითაოდ (პუნქტობრივად) და
ინომრება თანმიმდევრულად,
არაბული ციფრებით. თითოეული
მოთხოვნის ტექსტი უნდა შეიცავდეს
უშუალოდ მოთხოვნის შინაარსს
და მის არგუმენტაციას. მოცემულ
ფორმაში არსებობს ორი
შუამდგომლობის დასაფიქსირებელი
გრაფა. ორზე მეტი შუამდგომლობის
მითითებისას ვალდებული ხართ,
დაიცვათ ფორმის შევსების
იგივე  სტილი.




25.
სარჩელის
ფასი

სარჩელის
(დავის საგნის) ფასი არის
პროცესუალური ინსტრუმენტი,
რომელიც ეხმარება სასამართლოს
სარჩელზე გადასახდელი სახელმწიფო
ბაჟის ოდენობის განსაზღვრაში.
სარჩელის ფასის დაანგარიშების
წესი მოცემულია სამოქალაქო
საპროცესო კოდექსის 41-ე მუხლში.


26.
სახელმწიფო
ბაჟი
სახელმწიფო
ბაჟი არის შენატანი საქართველოს
ბიუჯეტში, სასამართლო პროცესის
წარმართვისათვის.  სახელმწიფო
ბაჟის ოდენობები დადგენილია
სამოქალაქო საპროცესო კოდექსის
39-ე და ,,სახელმწიფო ბაჟის
შესახებ” საქართველოს კანონის
მე-4 მუხლებით. სახელმწიფო
ბაჟის ოდენობა პირველი
ინსტანციის სასამართლოში
არ უნდა აღემატებოდეს ფიზიკურ
პირთათვის 3000 ლარს, ხოლო იურიდიულ
პირთათვის - 5000 ლარს. ვალდებული
ხართ, სარჩელს დაურთოთ სახელმწიფო
ბაჟის სრულად გადახდის
დამადასტურებელი დოკუმენტი
ან მიუთითოთ, რომ კანონი
გათავისუფლებთ მისი გადახდისაგან,
ან წარმოადგინოთ შუამდგომლობა
ბაჟის გადახდისაგან გათავისუფლების,
მისი ოდენობის შემცირების
ან/და გადახდის გადავადების
მოთხოვნით. წინააღმდეგ
შემთხვევაში, თქვენს სარჩელზე
დადგინდება ხარვეზი და
სასამართლო არ მიიღებს მას
წარმოებაში აღნიშნული ხარვეზის
აღმოფხვრამდე.



27.
შუამდგომლობა
სახელმწიფო ბაჟის გადახდისაგან
გათავისუფლების, მისი ოდენობის
შემცირების ან გადახდის
გადავადების თაობაზე 


შემთხვევები,
როდესაც კანონი გათავისუფლებთ
სახელმწიფო ბაჟის გადახდისაგან
დადგენილია სამოქალაქო
საპროცესო კოდექსის 46-ე,
ადმინისტრაციული საპროცესო
კოდექსის მე-9 და ,,სახელმწიფო
ბაჟის შესახებ” საქართველოს
კანონის მე-5 მუხლებით. ამასთან,
სასამართლო უფლებამოსილია,
თქვენი ქონებრივი მდგომარეობის
გათვალისწინებით (რაც უნდა
დასტურდებოდეს შესაბამისი
უტყუარი მტკიცებულებებით),
გაგათავისუფლოთ ბაჟის
გადახდისაგან, შეგიმციროთ
მისი ოდენობა ან გადაგივადოთ
გადახდა. პროცესის სხვა ხარჯების
(მაგ. ადვოკატის მოწვევა
სახელმწიფოს ხარჯზე) შესახებ
შუამდგომლობები მიეთითება
სათითაოდ (პუნქტობრივად) და
ინომრება თანმიმდევრულად,
არაბული ციფრებით.



28.
მორიგება
დააფიქსირეთ
თქვენი პოზიცია საქმის მორიგებით
დამთავრებასთან დაკავშირებით.
თანხმობის შემთხვევაში
მიუთითეთ, თუ რა პირობებით
ხართ თანახმა მორიგებაზე.
უარის შემთხვევაში ვალდებული
ხართ, დაასაბუთოთ თქვენი უარი
(მიუთითოთ უარის მოტივებზე).
ადმინისტრაციული ორგანო
მხოლოდ იმ შემთხვევაშია
უფლებამოსილი საქმე მორიგებით
დაამთავროს, თუ ეს არ ეწინააღმდეგება
საქართველოს კანონმდებლობას.



29.
საქმის
განხილვა ზეპირი მოსმენის
გარეშე

წარმოადგინეთ
თქვენი მოსაზრება საქმის
ზეპირი მოსმენის გარეშე
განხილვის თაობაზე.
ზეპირი
მოსმენის გარეშე
საქმის
 განხილვა მნიშვნელოვნად
უწყობს ხელს დავის სწრაფად
გადაწყვეტას, ზოგავს თქვენს
დროს და სახსრებს. თქვენი და
მოპასუხის თანხმობის შემთხვევაში
სასამართლო
უფლებამოსილია,
მაგრამ არაა ვალდებული, საქმე
განიხილოს
ზეპირი
მოსმენის გარეშე. 





30.
დრო
მთავარი სხდომისათვის და
სხდომათა რაოდენობა

მოცემული
გრაფის შევსება სავალდებულოა
იმ შემთხვევაშიც, თუ თქვენ
თანახმა ხართ, სასამართლომ
საქმე განიხილოს ზეპირი
მოსმენის გარეშე. პოზიციის
დასაბუთებაში იგულისხმება
მთავარი სხდომის უშუალოდ
თქვენთვის განკუთვნილი ნაწილი.
თუ ირჩევთ 25-ზე მეტ წუთს ან
2-ზე მეტ სხდომას, ვალდებული
ხართ, მიუთითოთ, თუ რაში
მდგომარეობს თქვენი საქმის
სპეციფიკური სირთულე. ამასთან,
გაითვალისწინეთ, რომ
სასამართლოსათვის სავალდებულო
არაა თქვენ მიერ მითითებული
დრო და სხდომათა რაოდენობა.


31.
საქმის დაჩქარებული წესით
განხილვა

დაჩქარებული
წესით საქმის განხილვის დროს
სასამართლო უფლებამოსილია:
(1)შეამოკლოს მოპასუხის მიერ
თავისი შესაგებლის ან შეგებებული
სარჩელის წარდგენის ვადა;
(2)მესამე პირს არ განუსაზღვროს
ვადა სარჩელზე საკუთარი
მოსაზრებების წარდგენისათვის;
(3)არ დაადგინოს მხარეების
მიერ ექსპერტის დანიშვნასთან
დაკავშირებით საკუთარი
მოსაზრებების წარდგენის
ვადა; (4)შეუმოკლოს მხარეებს
ექსპერტის დასკვნასთან
დაკავშირებით საკუთარი
მოსაზრებების წარდგენის
ვადა.


32.
ელექტრონული
ფოსტა
შეგიძლიათ
განაცხადოთ თანხმობა, რომ
წერილობითი მასალები
გადმოგეგზავნოთ ელექტრონული
ფოსტის მეშვეობით, რაც
უზრუნველყოფს მათ უფრო დროულ
მოწოდებასა და კომფორტულ
ხელმისაწვდომობას. ამავე
დროს, სასამართლოს სპეციალური
პროგრამა დროის რეალურ რეჟიმში
მოგაწვდით ინფორმაციას თქვენს
საქმეზე განხორციელებული
ყველა არსებითი ცვლილების
თაობაზე.




33.
თანდართული
საბუთები (I)

ვალდებული
ხართ, სარჩელს დაურთოთ მასში
მითითებული ყველა მტკიცებულება,
გარდა იმ შემთხვევისა, როდესაც,
საპატიო მიზეზის გამო, ვერ
ახერხებთ მათ წარმოდგენას
და აღნიშნულის თაობაზე მიუთითეთ
მტკიცებით შუამდგომლობათა
ნაწილში. წერილობითი მტკიცებულებები,
როგორც
წესი, წარდგენილ უნდა იქნეს
დედნის სახით. თუ წერილობითი
მტკიცებულების დედანი უცხო
ენაზეა შედგენილი, იგი უნდა
ითარგმნოს ქართულად (აფხაზეთში
შესაძლებელია აფხაზური
თარგმანიც). ნორმატიული მასალის
დართვა სარჩელზე მხოლოდ
განსაკუთრებით გამონაკლის
შემთხვევებშია გამართლებული.
თანდართული საბუთები იწერება
სათითაოდ (პუნქტობრივად) და
ინომრება თანმიმდევრულად,
არაბული ციფრებით
(მაგ.
დანართი 1, დანართი 2, ...). თითოეული
საბუთის გასწვრივ მიუთითეთ
ფურცლების რაოდენობაზე, ხოლო
ნუსხის დასრულების შემდეგ
- ფურცლების საერთო რაოდენობაზე.
თითოეულ თანდართულ საბუთს
ზედა მარჯვენა კუთხეში უნდა
წააწეროთ - ,,დანართი X”.
დანართის ნომერი უნდა ემთხვეოდეს
სარჩელის ფორმაში დაფიქსირებულ
რიგითობას.




34.
თანდართული საბუთები (II)

სასამართლოს
უნდა წარუდგინოთ სარჩელისა
და თანდართული საბუთების
იმდენი ასლი, რამდენი  მოპასუხეც
არის საქმეში. წინააღმდეგ
შემთხვევაში თქვენს სარჩელზე
შესაძლოა დადგინდეს ხარვეზი
და სასამართლო არ მიიღებს
მას წარმოებაში აღნიშნული
ხარვეზის აღმოფხვრამდე.

	
		
		
		
			
				saqarTvelos
				iusticiis umaRlesi sabWo. q. Tbilisi, boWormis q. 12, 0144
				veb-gverdi:
				www.hcoj.gov.ge;
				el.
				fosta: council@hcoj.gov.ge
			
			
				7
			
		
	
	
	

