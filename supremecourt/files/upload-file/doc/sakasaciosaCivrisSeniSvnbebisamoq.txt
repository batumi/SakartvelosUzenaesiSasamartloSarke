






sakasacio saCivris SeniSvnebi

samoqalaqo saqmeze




	
	
	
		
			 
			
		
		
			გთხოვთ,
			დეტალურად გაეცნოთ ყველა
			შენიშვნას. შენიშვნები
			ჩამოთვლილია იმავე თანმიმდევრობით,
			ნუმერაციითა და დასახელებით,
			როგორცაა ფორმაში.
		
	
	
		
			 
			
		
		
			სასამართლოს
			თანამშრომელი ვალდებულია,
			აგიხსნათ ფორმის შევსების
			წესი და მოგაწოდოთ პროცედურული
			ინფორმაცია, მაგრამ მას არ
			შეუძლია სამართლებრივი
			რჩევის მოცემა. ასეთი რჩევისათვის
			(მაგალითად, იმის თაობაზე,
			თუ რამდენად წარმატებული
			იქნება თქვენი საკასაციო
			საჩივარი), უნდა მიმართოთ
			ადვოკატს. 
			
		
	
	
		
			 
			
		
		
			დამატებითი
			ინფორმაცია შეგიძლიათ
			მოიპოვოთ სასამართლოში ან
			იუსტიციის უმაღლესი საბჭოს
			ვებ-გვერდზე ბროშურათა
			საშუალებით.
		
	
	
		
			 
			
		
		
			ფორმაში
			გამოყენებულია შემდეგი
			შრიფტები: LitNusx-ი,
			LitMtavrPS-ი
			და Times New
			Roman-ი.
		
	
	
		
			
			
		
	
	
		
			
			ფორმასთან
			დაკავშირებით კითხვის,
			შენიშვნის ან რეკომენდაციის
			არსებობის შემთხვევაში
			შეგიძლიათ დაგვიკავშირდეთ
			ნომერზე (995 32) 227-31-00
			ან მოგვწეროთ ელექტრონული
			ფოსტის მეშვეობით, მისამართზე:
			forms@hcoj.gov.ge
			
			
			სანიმუშო
			ფორმა შეგიძლიათ იხილოთ
			ვებ-გვერდზე: www.hcoj.gov.ge
		
	





1.
კასატორი

კასატორი
ხართ თქვენ (ყოფილი აპელანტი,
მოწინააღმდეგე მხარე ან მესამე
პირი დამოუკიდებელი სასარჩელო
მოთხოვნით), ვინც ასაჩივრებთ
სააპელაციო სასამართლოს მიერ
მიღებულ გადაწყვეტილებას
საქართველოს უზენაეს სასამართლოში.




2.
კასატორის ძირითადი მისამართი
(ფაქტობრივი ადგილსამყოფელი)

სასამართლო
უფლებამოსილია,
საკასაციო საჩივარი განუხილველად
დატოვოს, თუ თქვენ არ
მიუთითებთ
ან არასწორად მიუთითებთ თქვენს
ძირითად მისამართზე (ფაქტობრივ
ადგილსამყოფელზე).
მისამართის
შეცვლის შემთხვევაში აღნიშნულის
თაობაზე დაუყოვნებლივ უნდა
შეატყობინოთ სასამართლოს.




3. ალტერნატიული
მისამართი

,,ალტერნატიული
მისამართის” ველში მიეთითება
ის ადგილი, რომელსაც ძირითადი
მისამართის (ფაქტობრივი
ადგილსამყოფლის) თანადროულად
იყენებთ ჩვეულებრივ საცხოვრებლად
(საქმიანობის ადგილად) და
რომელზეც პერმანენტულად
იქნება შესაძლებელი თქვენთან
დაკავშირება.




4. კასატორის
წარმომადგენელი

შესაძლებელია
გყავდეთ კანონისმიერი (მაგ.
მშობლები) ან გარიგებისმიერი
წარმომადგენელი (მხოლოდ
ადვოკატი). თუ საკასაციო
საჩივრის აღძვრის მომენტისათვის
აყვანილი გყავთ წარმომადგენელი,
საკასაციო საჩივარში უნდა
მიუთითოთ როგორც თქვენი და
მოწინააღმდეგე მხარის, ასევე,
წარმომადგენლის მონაცემები.
თუ საკასაციო საჩივარი შეაქვს
თქვენს წარმომადგენელს, მაშინ
მან უნდა მიუთითოს როგორც
საკუთარი და მოწინააღმდეგე
მხარის, ასევე, თქვენი
(მარწმუნებლის) მონაცემები.
ამავე დროს, წარმომადგენელმა
საკასაციო საჩივარს უნდა
დაურთოს წარმომადგენლობითი
უფლებამოსილების დამადასტურებელი
დოკუმენტი (მაგ. დაბადების
მოწმობა, მინდობილობა (ორდერი),
ამონაწერი სამეწარმეო
რეესტრიდან). ადვოკატი ვალდებულია,
წარმოადგინოს საადვოკატო
საქმიანობის უფლების
დამადასტურებელი მოწმობაც.




5.
მოწინააღმდეგე
მხარე

მოწინააღმდეგე
მხარე არის ყოფილი აპელანტი,
მოწინააღმდეგე მხარე ან/და
მესამე პირი დამოუკიდებელი
სასარჩელო მოთხოვნით, ვის
სასარგებლოდ
გამოტანილ გადაწყვეტილებასაც
ასაჩივრებთ საკასაციო წესით.




6.
მოწინააღმდეგე
მხარის
ძირითადი
მისამართი (ფაქტობრივი
ადგილსამყოფელი)

სასამართლო
უფლებამოსილია, საკასაციო
საჩივარი განუხილველად
დატოვოს, თუ თქვენ არ
მიუთითებთ
ან არასწორად მიუთითებთ
მოწინააღმდეგე მხარის ძირითად
მისამართზე (ფაქტობრივ
ადგილსამყოფელზე).




7. საკონტაქტო პირი

საკონტაქტო
პირად შეგიძლიათ მიუთითოთ
ნებისმიერ ფიზიკურ პირზე,
რომელიც არ მონაწილეობს
დავაში, მაგრამ, ნათესაური,
მეგობრული თუ სხვა სახის
ურთიერთობიდან გამომდინარე,
შეძლებს დაეხმაროს სასამართლოს
თქვენთან დაკავშირებაში.
საკონტაქტო პირის მითითება
არ არის სავალდებულო, თუმცა
შედის თქვენსავე ინტერესში,
რადგან  ხელს უწყობს დავის
დროულ განხილვას.




8.
პირველი
გვერდის ზოგადი შენიშვნა

ორი ან მეტი
კასატორის, კასატორის
წარმომადგენლის ან მოწინააღმდეგე
მხარის არსებობისას,
თითოეული მათგანის პირადი
და საკონტაქტო მონაცემები
უნდა დაიწეროს ქვეშმიწერით
და დაინომროს თანმიმდევრულად,
არაბული ციფრებით (იხ. საკასაციო
საჩივრის სანიმუშო ფორმა).
ალტერნატიული მისამართის,
სამუშაო ადგილის და სამუშაო
ადგილის მისამართის, ტელეფონის,
ფაქსისა და ელექტრონული ფოსტის
მითითება არაა სავალდებულო,
თუმცა ხელს უწყობს თქვენს
დავაზე სწრაფი და ეფექტური
მართლმსაჯულების განხორციელებას.




9.
გასაჩივრებული
გადაწყვეტილება

ვალდებული
ხართ, ამ გრაფაში მიუთითოთ
გასაჩივრებული გადაწყვეტილების
ზუსტი დასახელება, კერძოდ,
მიმღები სასამართლო,
მომხსენებელი
მოსამართლე, საქმის ნომერი
და გადაწყვეტილების გამოტანის
თარიღი. ამასთან, საკასაციო
სასამართლოს განხილვის საგანი
შეიძლება გახდეს სასამართლოს
ის განჩინებებიც, რომლებიც
წინ უსწრებს სასამართლო
გადაწყვეტილების გამოტანას,
იმისგან დამოუკიდებლად,
დასაშვებია თუ არა მათ მიმართ
კერძო საჩივრის შეტანა.




10.
გადაწყვეტილების გასაჩივრება

ვალდებული
ხართ, მიუთითოთ სააპელაციო
სასამართლოს გადაწყვეტილებას
სრულად
ასაჩივრებთ თუ ნაწილობრივ.
ნაწილობრივი გასაჩივრებისას
მიუთითეთ სარეზოლუციო ნაწილის
იმ პუნქტებზე რომელთაც სადავოდ
ხდით და დეტალურად დააზუსტეთ
საჩივრის მოცულობა თითეულ
ამ პუნქტთან მიმართებით,
რადგან საკასაციო სასამართლო
უფლებამოსილია, შეცვალოს
(გააუქმოს) სააპელაციო სასამართლოს
გადაწყვეტილება მხოლოდ იმ
ფარგლებში, რასაც თქვენ
მოითხოვთ.




11. საკასაციო
მოთხოვნა

ამ გრაფაში
უნდა მიუთითოთ, თუ კონკრეტულად
რას ითხოვთ. საკასაციო მოთხოვნა
შეიძლება იყოს: (1)გადაწყვეტილების
გაუქმება და საქმის ხელახლა
განსახილველად დაბრუნება;
(2)გადაწყვეტილების გაუქმება
და საკასაციო სასამართლოს
მიერ საქმეზე ახალი გადაწყვეტილების
მიღება; (3)გადაწყვეტილების
ნაწილობრივ გაუქმება და
გაუქმებული გადაწყვეტილების
ნაწილში საქმის ხელახლა
განსახილველად დაბრუნება;
(4)გადაწყვეტილების ნაწილობრივ
გაუქმება და გაუქმებული
გადაწყვეტილების ნაწილში
საკასაციო სასამართლოს მიერ
ახალი გადაწყვეტილების მიღება.
გაითვალისწინეთ,
რომ დავის საგნის შეცვლა ან
გადიდება, აგრეთვე შეგებებული
სარჩელის შეტანა საკასაციო
სასამართლოში დაუშვებელია.



12. გასაჩივრებული
გადაწყვეტილების გაუქმების
აბსოლუტური საფუძვლები

გასაჩივრებული
გადაწყვეტილება ყოველთვის
ჩაითვლება კანონის დარღვევით
მიღებულად,
თუკი
არსებობს გადაწყვეტილების
გაუქმების აბსოლუტური საფუძველი.
ერთი ან რამდენიმე აბსოლუტური
საფუძვლის უბრალო მონიშვნის
შემდეგ ვალდებული ხართ,
დაასაბუთოთ მათი ნამდვილობა.




13. დარღვევები,
რის გამოც უნდა გაუქმდეს
სააპელაციო სასამართლოს
გადაწყვეტილება (I)

სამართლის
ნორმა დარღვეულად ითვლება,
თუ სასამართლომ: (1)არ გამოიყენა
კანონი, რომელიც უნდა გამოეყენებინა;
(2)გამოიყენა კანონი, რომელიც
არ უნდა გამოეყენებინა;
(3)მართალია გამოიყენა კანონი,
რომელიც უნდა გამოეყენებინა,
მაგრამ არასწორად განმარტა
იგი. ნორმათა
შინაარსი გამომდინარეობს
სამართლებრივი აქტებიდან,
ჩვეულებებიდან და სხვ. ნორმათა
შინაარსი შეგიძლიათ განმარტოთ
თავისუფლად, თქვენს მოსაზრებებზე,
სასამართლო გადაწყვეტილებებსა
და პრაქტიკაზე, საერთაშორისო
სტანდარტებზე, უცხოურ
კანონმდებლობასა და სხვაზე
მითითებით. სამართლებრივი
საფუძვლები იურიდიულად უნდა
ამართლებდეს თქვენს საკასაციო
მოთხოვნას. 





14.
დარღვევები,
რის გამოც უნდა გაუქმდეს
სააპელაციო სასამართლოს
გადაწყვეტილება (II)

თითოეული სამართლის
ნორმის დარღვევა უნდა მიუთითოთ
ნათლად
და ლაკონურად. თითოეული
სამართლის ნორმის დარღვევა
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით. 





15. პრეტენზია
ფაქტობრივ გარემოებებზე (I)

სააპელაციო
სასამართლოს მიერ დამტკიცებულად
ცნობილი ფაქტობრივი გარემოებები
სავალდებულოა საკასაციო
სასამართლოსათვის, თუ წამოყენებული
არ არის დასაშვები და დასაბუთებული
პრეტენზია (შედავება).




16. პრეტენზია
ფაქტობრივ გარემოებებზე (II)

თითოეული პრეტენზია
ჩამოაყალიბეთ ნათლად და
ლაკონურად. პრეტენზია ფაქტობრივ
გარემოებებზე მიეთითება
სათითაოდ (პუნქტობრივად) და
ინომრება თანმიმდევრულად,
არაბული ციფრებით. ერთ პუნქტად
რამდენიმე ფაქტობრივ გარემოებასთან
მიმართებით პრეტენზიის
მითითება შეიძლება, თუ
გასაჩივრებულ გადაწყვეტილებაში
ისინი ერთ პუნქტშია მოქცეული.
თითოეული ახალი პრეტენზიის
ტექსტი უნდა შეიცავდეს უშუალოდ
პრეტენზიის შინაარსს და მის
დასაბუთებას. მოცემულ ფორმაში
არსებობს სამი პრეტენზიის
დასაფიქსირებელი გრაფა. სამზე
მეტი პრეტენზიის მითითებისას
ვალდებული ხართ, დაიცვათ
ფორმის შევსების იგივე  სტილი
(იხ. საკასაციო საჩივრის
სანიმუშო ფორმა).




17. შუამდგომლობები
(I)

შუამდგომლობა
არის თქვენი მიმართვა
სასამართლოსადმი კონკრეტული
პროცესუალური მოქმედების
განხორციელების მოთხოვნით.
შუამდგომლობა
უნდა იყოს დასაბუთებული,
მასში კონკრეტულად
უნდა მიუთითოთ
მოთხოვნა და მისი არგუმენტაცია,
რომელიც უნდა
შეეხებოდეს
შუამდგომლობაში
დასმულ საკითხთან უშუალო
კავშირში მყოფ გარემოებებს.




18. შუამდგომლობები
(II)

თითოეული
შუამდგომლობა უნდა მიეთითოს
ნათლად და ლაკონურად. მოთხოვნები
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით. თითოეული
მოთხოვნის ტექსტი უნდა შეიცავდეს
უშუალოდ მოთხოვნის შინაარსს
და ამ მოთხოვნის არგუმენტაციას.
მოცემულ ფორმაში არსებობს
ორი შუამდგომლობის დასაფიქსირებელი
გრაფა. ორზე მეტი შუამდგომლობის
მითითებისას ვალდებული ხართ,
დაიცვათ ფორმის შევსების
იგივე  სტილი.




19. საჩივრის
ფასი

საჩივრის
(დავის საგნის) ფასი არის
პროცესუალური ინსტრუმენტი,
რომელიც ეხმარება სასამართლოს
საკასაციო საჩივარზე გადასახდელი
სახელმწიფო ბაჟის ოდენობის
განსაზღვრაში. საჩივრის ფასი
განისაზღვრება იმის მიხედვით,
თუ რა ზომით ითხოვთ გასაჩივრებული
გადაწყვეტილების შეცვლას. 




20.
სახელმწიფო
ბაჟი

სახელმწიფო
ბაჟი არის შენატანი საქართველოს
ბიუჯეტში, სასამართლო პროცესის
წარმართვისათვის. სახელმწიფო
ბაჟის ოდენობები დადგენილია
სამოქალაქო საპროცესო კოდექსის
39-ე და ,,სახელმწიფო ბაჟის
შესახებ” საქართველოს კანონის
მე-4 მუხლებით. სახელმწიფო
ბაჟის ოდენობა საკასაციო
სასამართლოში შეადგენს
საჩივრის (დავის საგნის) ფასის
5%-ს, მაგრამ არანაკლებ 300 ლარისა.
სახელმწიფო ბაჟის ოდენობა
საკასაციო სასამართლოში არ
უნდა აღემატებოდეს ფიზიკურ
პირთათვის 6000 ლარს, ხოლო იურიდიულ
პირთათვის - 8000 ლარს. ვალდებული
ხართ, საკასაციო საჩივარს
დაურთოთ სახელმწიფო ბაჟის
სრულად გადახდის დამადასტურებელი
დოკუმენტი ან მიუთითოთ, რომ
კანონი გათავისუფლებთ მისი
გადახდისაგან, ან წარმოადგინოთ
შუამდგომლობა ბაჟის გადახდისაგან
გათავისუფლების, მისი ოდენობის
შემცირების ან/და გადახდის
გადავადების მოთხოვნით.
წინააღმდეგ შემთხვევაში,
თქვენს საკასაციო საჩივარზე
დადგინდება ხარვეზი და
სასამართლო არ მიიღებს მას
წარმოებაში აღნიშნული ხარვეზის
აღმოფხვრამდე.




21.
შუამდგომლობა
სახელმწიფო ბაჟის გადახდისაგან
გათავისუფლების, მისი ოდენობის
შემცირების ან გადახდის
გადავადების თაობაზე

შემთხვევები,
როდესაც კანონი გათავისუფლებთ
სახელმწიფო ბაჟის გადახდისაგან
დადგენილია სამოქალაქო
საპროცესო კოდექსის 46-ე და
,,სახელმწიფო ბაჟის შესახებ”
საქართველოს კანონის მე-5
მუხლებით. ამასთან, სასამართლო
უფლებამოსილია, თქვენი ქონებრივი
მდგომარეობის გათვალისწინებით
(რაც უნდა დასტურდებოდეს
შესაბამისი უტყუარი
მტკიცებულებებით), გაგათავისუფლოთ
ბაჟის გადახდისაგან, შეგიმციროთ
მისი ოდენობა ან გადაგივადოთ
გადახდა. პროცესის სხვა ხარჯების
(მაგ. ადვოკატის მოწვევა
სახელმწიფოს ხარჯზე) შესახებ
შუამდგომლობები მიეთითება
სათითაოდ (პუნქტობრივად) და
ინომრება თანმიმდევრულად,
არაბული ციფრებით.




22.
მორიგება

დააფიქსირეთ
თქვენი პოზიცია საქმის მორიგებით
დამთავრებასთან დაკავშირებით.
თანხმობის შემთხვევაში
მიუთითეთ, თუ რა პირობებით
ხართ თანახმა მორიგებაზე.
უარის შემთხვევაში ვალდებული
ხართ, დაასაბუთოთ თქვენი უარი
(მიუთითოთ უარის მოტივებზე).




23.
ელექტრონული
ფოსტა

შეგიძლიათ
განაცხადოთ თანხმობა, რომ
წერილობითი მასალები
გადმოგეგზავნოთ ელექტრონული
ფოსტის მეშვეობით, რაც
უზრუნველყოფს მათ უფრო დროულ
მოწოდებასა და კომფორტულ
ხელმისაწვდომობას. ამავე
დროს, სასამართლოს სპეციალური
პროგრამა დროის რეალურ რეჟიმში
მოგაწვდით ინფორმაციას თქვენს
საქმეზე განხორციელებული
ყველა არსებითი ცვლილების
თაობაზე.




24.
თანდართული
საბუთები (I)

ვალდებული
ხართ, საკასაციო საჩივარს
დაურთოთ მასში მითითებული
ყველა დოკუმენტი, გარდა იმ
შემთხვევისა, როდესაც, საპატიო
მიზეზის გამო, ვერ ახერხებთ
მათ წარდგენას და აღნიშნულის
თაობაზე მიუთითეთ შუამდგომლობათა
ნაწილში. წერილობითი დოკუმენტები,
როგორც
წესი, წარდგენილ უნდა იქნეს
დედნის სახით. თუ წერილობითი
დოკუმენტის დედანი უცხო ენაზეა
შედგენილი, იგი უნდა ითარგმნოს
ქართულად (აფხაზეთში შესაძლებელია
აფხაზური თარგმანიც). არ დაურთოთ
საკასაციო საჩივარს ერთხელ
უკვე წარმოდგენილი საბუთები.
ნორმატიული მასალის დართვა
მხოლოდ განსაკუთრებით გამონაკლის
შემთხვევებშია გამართლებული.
თანდართული საბუთები იწერება
სათითაოდ (პუნქტობრივად) და
ინომრება თანმიმდევრულად,
არაბული ციფრებით (მაგ. დანართი
1, დანართი 2, ...). თითოეული საბუთის
გასწვრივ მიუთითეთ ფურცლების
რაოდენობაზე, ხოლო ნუსხის
დასრულების შემდეგ - ფურცლების
საერთო რაოდენობაზე. თითოეულ
თანდართულ საბუთს ზედა მარჯვენა
კუთხეში უნდა წააწეროთ -
,,დანართი X”.
დანართის ნომერი უნდა ემთხვეოდეს
საკასაციო საჩივრის ფორმაში
დაფიქსირებულ რიგითობას.



25.
თანდართული
საბუთები (II)

სასამართლოს
უნდა წარუდგინოთ საკასაციო
საჩივრისა და თანდართული
საბუთების იმდენი ასლი, რამდენი
მონაწილეც არის საქმეში.
წინააღმდეგ შემთხვევაში
თქვენს საკასაციო საჩივარზე
შესაძლოა დადგინდეს ხარვეზი
და სასამართლო არ მიიღებს
მას წარმოებაში აღნიშნული
ხარვეზის აღმოფხვრამდე.




26.
საკასაციო
საჩივრის შეტანა

საკასაციო
საჩივარი უნდა შეიტანოთ იმ
სასამართლოში, რომელმაც
გამოიტანა გასაჩივრებული
გადაწყვეტილება. საკასაციო
საჩივრის შემოსვლის შემდეგ
სააპელაციო
სასამართლო
დაუყოვნებლივ გადაუგზავნის
საქართველოს უზენაეს სასამართლოს
საკასაციო საჩივარსა და
მთლიანად საქმეს.

	
		
		
		
			
				saqarTvelos
				iusticiis umaRlesi sabWo. q. Tbilisi, boWormis q. 12, 0144
				veb-gverdi:
				www.hcoj.gov.ge;
				el.
				fosta: council@hcoj.gov.ge
				
				
			
			
				5
			
		
	
	
	

