






sakasacio Sesageblis
SeniSvnebi

samoqalaqo saqmeze




	
	
	
		
			 
			
		
		
			გთხოვთ,
			დეტალურად გაეცნოთ ყველა
			შენიშვნას. შენიშვნები
			ჩამოთვლილია იმავე თანმიმდევრობით,
			ნუმერაციითა და დასახელებით,
			როგორცაა ფორმაში.
		
	
	
		
			 
			
		
		
			სასამართლოს
			თანამშრომელი ვალდებულია,
			აგიხსნათ ფორმის შევსების
			წესი და მოგაწოდოთ პროცედურული
			ინფორმაცია, მაგრამ მას არ
			შეუძლია სამართლებრივი
			რჩევის მოცემა. ასეთი რჩევისათვის
			(მაგალითად, იმის თაობაზე,
			თუ რამდენად წარმატებული
			იქნება თქვენი საკასაციო
			შესაგებელი), უნდა მიმართოთ
			ადვოკატს. 
			
		
	
	
		
			 
			
		
		
			დამატებითი
			ინფორმაცია შეგიძლიათ
			მოიპოვოთ სასამართლოში ან
			იუსტიციის უმაღლესი საბჭოს
			ვებ-გვერდზე ბროშურათა
			საშუალებით.
		
	
	
		
			 
			
		
		
			ფორმაში
			გამოყენებულია შემდეგი
			შრიფტები: LitNusx-ი,
			LitMtavrPS-ი
			და Times New
			Roman-ი.
		
	
	
		
			
			
		
	
	
		
			
			ფორმასთან
			დაკავშირებით კითხვის,
			შენიშვნის ან რეკომენდაციის
			არსებობის შემთხვევაში
			შეგიძლიათ დაგვიკავშირდეთ
			ნომერზე (995 32) 227-31-00
			ან მოგვწეროთ ელექტრონული
			ფოსტის მეშვეობით, მისამართზე:
			forms@hcoj.gov.ge
			
			
			სანიმუშო
			ფორმა შეგიძლიათ იხილოთ
			ვებ-გვერდზე: www.hcoj.gov.ge
			
			
		
	




1.
მოწინააღმდეგე
მხარე

მოწინააღმდეგე
მხარე ხართ თქვენ
(ყოფილი
აპელანტი, მოწინააღმდეგე
მხარე ან მესამე
პირი დამოუკიდებელი სასარჩელო
მოთხოვნით),
ვის სასარგებლოდ გამოტანილ
გადაწყვეტილებასაც ასაჩივრებს
კასატორი.


2.
ალტერნატიული მისამართი

,,ალტერნატიული
მისამართის” ველში მიეთითება
ის ადგილი, რომელსაც ძირითადი
მისამართის (ფაქტობრივი
ადგილსამყოფლის) თანადროულად
იყენებთ ჩვეულებრივ საცხოვრებლად
(საქმიანობის ადგილად) და
რომელზეც პერმანენტულად
იქნება შესაძლებელი თქვენთან
დაკავშირება.


3.
მოწინააღმდეგე მხარის
წარმომადგენელი

შესაძლებელია
გყავდეთ კანონისმიერი (მაგ.
მშობლები) ან გარიგებისმიერი
წარმომადგენელი (მხოლოდ
ადვოკატი). თუ საკასაციო
შესაგებლის შემოტანის
მომენტისათვის აყვანილი
გყავთ წარმომადგენელი, საკასაციო
შესაგებელში უნდა მიუთითოთ
როგორც თქვენი, ასევე,
წარმომადგენლის მონაცემები.
თუ საკასაციო შესაგებელი
შემოაქვს თქვენს წარმომადგენელს,
მაშინ მან უნდა მიუთითოს
როგორც საკუთარი, ასევე, თქვენი
(მარწმუნებლის) მონაცემები.
ამავე დროს, წარმომადგენელმა
საკასაციო შესაგებელს უნდა
დაურთოს წარმომადგენლობითი
უფლებამოსილების დამადასტურებელი
დოკუმენტი (მაგ. დაბადების
მოწმობა, მინდობილობა (ორდერი),
ამონაწერი სამეწარმეო
რეესტრიდან). ადვოკატი ვალდებულია,
წარმოადგინოს საადვოკატო
საქმიანობის უფლების
დამადასტურებელი მოწმობაც.



4.
საკონტაქტო
პირი

საკონტაქტო
პირად შეგიძლიათ მიუთითოთ
ნებისმიერ ფიზიკურ პირზე,
რომელიც არ მონაწილეობს
დავაში, მაგრამ, ნათესაური,
მეგობრული თუ სხვა სახის
ურთიერთობიდან გამომდინარე,
შეძლებს დაეხმაროს სასამართლოს
თქვენთან დაკავშირებაში.
საკონტაქტო პირის მითითება
არ არის სავალდებულო, თუმცა
შედის თქვენსავე ინტერესში,
რადგან  ხელს უწყობს დავის
დროულ განხილვას.




5.
 პირველი
გვერდის ზოგადი შენიშვნა

ორი
ან მეტი მოწინააღმდეგე მხარის
ან მოწინააღმდეგე მხარის
წარმომადგენლის არსებობისას,
თითოეული მათგანის პირადი
და საკონტაქტო მონაცემები
უნდა დაიწეროს ქვეშმიწერით
და დაინომროს თანმიმდევრულად,
არაბული ციფრებით (იხ. საკასაციო
შესაგებლის სანიმუშო ფორმა).
ალტერნატიული მისამართის,
სამუშაო ადგილის და სამუშაო
ადგილის მისამართის, ტელეფონის,
ფაქსისა და ელექტრონული ფოსტის
მითითება არ არის სავალდებულო,
თუმცა ხელს უწყობს თქვენს
დავაზე სწრაფი და ეფექტური
მართლმსაჯულების განხორციელებას.




6. ეთანხმებით
თუ არა საკასაციო მოთხოვნას
(განაცხადს)?

საკასაციო
მოთხოვნას შეგიძლიათ არ
დაეთანხმოთ ან დაეთანხმოთ
სრულად, ან ნაწილობრივ.
საკასაციო
მოთხოვნის მიმართ სრული ან
ნაწილობრივი თანხმობის
გამოხატვა იწვევს საკასაციო
საჩივრის დაკმაყოფილებას
სრულად ან ნაწილობრივ,
შესაბამისად, სრულად ან
ნაწილობრივ გათავისუფლდებით
სახელმწიფო ბაჟის გადახდისაგან.
თუ საკასაციო მოთხოვნას სრულად
ეთანხმებით, შეგიძლიათ აღარ
შეავსოთ ფორმის მე-3 და მე-4
გვერდები. საკასაციო მოთხოვნის
ცნობაზე სრულად ან ნაწილობრივ
უარის თქმის შემთხვევაში
შესაგებლის ფორმა ექვემდებარება
სრულად შევსებას. თუ საკასაციო
მოთხოვნას ნაწილობრივ
ეთანხმებით, ვალდებული ხართ,
დააკონკრეტოთ, თუ რა ნაწილში
მიგაჩნიათ იგი მართებულად
და რა ნაწილში - უმართებულოდ.




7.
საქმის წარმოების შეწყვეტა

შესაბამისი
საფუძვლის მითითებით (მაგ.
საქმის განხილვა სხვა უწყების
კომპეტენციაში შედის), შეგიძლიათ
მოითხოვოთ, რომ სასამართლომ
შეწყვიტოს საქმის წარმოება
საკასაციო საჩივარზე. საქმის
წარმოების შეწყვეტის საფუძვლები
მოცემულია სამოქალაქო საპროცესო
კოდექსის 272-ე მუხლში. 





8.
საკასაციო საჩივრის განუხილველად
დატოვება

შესაბამისი
საფუძვლის მითითებით (მაგ.
დაინტერესებული
პირის სახელით საკასაციო
საჩივარი შეიტანა
იმ პირმა, რომელსაც არა აქვს
საქმის წარმოების უფლებამოსილება),
შეგიძლიათ მოითხოვოთ, რომ
სასამართლომ საკასაციო
საჩივარი განუხილველად
დატოვოს. საკასაციო საჩივრის
განუხილველად დატოვების
საფუძვლები მოცემულია სამოქალაქო
საპროცესო კოდექსის 275-ე მუხლში.






9.
საქმის წარმოების შეჩერება

შესაბამისი
საფუძვლის მითითებით (მაგ.
მხარე იმყოფება ხანგრძლივ
სამსახურეობრივ მივლინებაში),
შეგიძლიათ მოითხოვოთ, რომ
სასამართლომ საქმის წარმოება
შეაჩეროს. საქმის წარმოების
შეჩერების საფუძვლები მოცემულია
სამოქალაქო საპროცესო კოდექსის
279-ე და 280-ე მუხლებში. საქმის
წარმოება განახლდება იმ
გარემოებათა აცილების შემდეგ,
რომლებმაც გამოიწვია წარმოების
შეჩერება. წარმოების განახლების
შემდეგ საქმის განხილვა ხდება
საერთო წესით.




10.
შეგებებული
საკასაციო საჩივარი

შეგებებული
საკასაციო საჩივარი შესაგებელთან
ერთად საკასაციო საჩივრისაგან
თავდაცვის ერთ-ერთი საშუალებაა.
თუმცა, შეგებებული საკასაციო
საჩივრის წარდგენით თქვენ
არა მხოლოდ პასიურად იცავთ
თავს საკასაციო საჩივრისაგან,
არამედ იმავდროულად თქვენს
დამოუკიდებელ საკასაციო
მოთხოვნებს აყალიბებთ.
საკასაციო
საჩივრის გადმოცემიდან 10 დღის
ვადაში უფლებამოსილი ხართ,
წარმოადგინოთ შეგებებული
საკასაციო საჩივარი, მიუხედავად
იმისა, განცხადებული გაქვთ
თუ არა უარი საკასაციო საჩივრის
შეტანაზე. ამასთან, გაითვალისწინეთ,
რომ დავის საგნის შეცვლა ან
გადიდება, აგრეთვე შეგებებული
სარჩელის შეტანა საკასაციო
სასამართლოში დაუშვებელია.




11. მოწინააღმდეგე
მხარის მოსაზრებები კასატორის
მიერ მითითებულ გასაჩივრებული
გადაწყვეტილების გაუქმების
აბსოლუტურ საფუძვლებზე

გასაჩივრებული
გადაწყვეტილება ყოველთვის
ჩაითვლება კანონის დარღვევით
მიღებულად,
თუკი
არსებობს გადაწყვეტილების
გაუქმების აბსოლუტური საფუძველი.
შეგიძლიათ დააფიქსიროთ თქვენი
პოზიცია კასატორის მიერ
მითითებულ გასაჩივრებული
გადაწყვეტილების გაუქმების
ერთ ან რამდენიმე აბსოლუტურ
საფუძველთან მიმართებით.




12.
მოწინააღმდეგე მხარის
მოსაზრებები კასატორის მიერ
მითითებულ დარღვევებზე,
რომელთა გამოც უნდა გაუქმდეს
სააპელაციო სასამართლოს
გასაჩივრებული გადაწყვეტილება
(I)



სამართლის
ნორმა დარღვეულად ითვლება,
თუ სასამართლომ: (1)არ გამოიყენა
კანონი, რომელიც უნდა გამოეყენებინა;
(2)გამოიყენა კანონი, რომელიც
არ უნდა გამოეყენებინა;
(3)მართალია, გამოიყენა კანონი,
რომელიც უნდა გამოეყენებინა,
მაგრამ არასწორად განმარტა
იგი. ნორმათა
შინაარსი გამომდინარეობს
სამართლებრივი აქტებიდან,
ჩვეულებებიდან და სხვ. ნორმათა
შინაარსი შეგიძლიათ განმარტოთ
თავისუფლად, თქვენს მოსაზრებებზე,
სასამართლო გადაწყვეტილებებსა
და პრაქტიკაზე, საერთაშორისო
სტანდარტებზე, უცხოურ
კანონმდებლობასა და სხვაზე
მითითებით. თქვენი მოსაზრებები
კასატორის მიერ მითითებულ
სამართლის ნორმის დარღვევაზე
უნდა აბათილებდეს საკასაციო
მოთხოვნას.




13. მოწინააღმდეგე
მხარის მოსაზრებები კასატორის
მიერ მითითებულ დარღვევებზე,
რომელთა გამოც უნდა გაუქმდეს
სააპელაციო სასამართლოს
გასაჩივრებული გადაწყვეტილება
(II)

თქვენი
მოსაზრებები სამართლის ნორმათა
დარღვევასთან დაკავშირებით
უნდა მიუთითოთ ნათლად
და ლაკონურად. თითოეული
მოსაზრება ნორმის დარღვევაზე
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით. გაითვალისწინეთ,
რომ სააპელაციო საჩივარში
მითითებული ნორმათა დარღვევებისა
და მათზე თქვენი მოსაზრებების
ნუმერაცია უნდა ემთხვეოდეს
ერთმანეთს. 





14. მოწინააღმდეგე
მხარის მოსაზრებები კასატორის
მიერ მითითებულ პრეტენზიებზე
(I)

სააპელაციო
სასამართლოს მიერ დამტკიცებულად
ცნობილი ფაქტობრივი გარემოებები
სავალდებულოა საკასაციო
სასამართლოსათვის, თუ წამოყენებული
არ არის დასაშვები და დასაბუთებული
პრეტენზია (შედავება).




15. მოწინააღმდეგე
მხარის მოსაზრებები კასატორის
მიერ მითითებულ პრეტენზიებზე
(II)

წინამდებარე
გრაფაში ვალდებული ხართ,
დააფიქსიროთ თქვენი პოზიცია
კასატორის მიერ საკასაციო
საჩივარში მითითებულ თითოეულ
პრეტენზიასთან დაკავშირებით.
შეგიძლიათ აირჩიოთ ოთხი
პოზიციიდან ერთ-ერთი (,,ვეთანხმები”;
,,არ ვეთანხმები”; ,,ნაწილობრივ
ვეთანხმები”; ,,საქმისათვის
არ აქვს
მნიშვნელობა”). თუ პრეტენზიას
ნაწილობრივ ეთანხმებით,
ვალდებული ხართ, დააკონკრეტოთ,
თუ რა ნაწილში მიგაჩნიათ იგი
დასაბუთებულად და რა ნაწილში
- დაუსაბუთებლად. ვალდებული
ხართ, დაასაბუთოთ თქვენი
პოზიცია, თუკი საკასაციო
საჩივარში მითითებულ პრეტენზიას
სრულად ან ნაწილობრივ არ
ეთანხმებით, ან მიგაჩნიათ
იგი საქმისათვის მნიშვნელობის
არმქონედ. გაითვალისწინეთ,
რომ საკასაციო საჩივარში
მითითებული პრეტენზიებისა
და მათზე თქვენი პოზიციის
ნუმერაცია უნდა ემთხვეოდეს
ერთმანეთს. თითოეული პოზიციის
ტექსტი უნდა შეიცავდეს უშუალოდ
მის დასაბუთებას. მოცემულ
ფორმაში არსებობს პირველი
სამი პოზიციის დასაფიქსირებელი
გრაფა. სამზე მეტი პოზიციის
მითითებისას ვალდებული ხართ,
დაიცვათ ფორმის შევსების
იგივე  სტილი (იხ. საკასაციო
შესაგებლის სანიმუშო ფორმა).




16. შუამდგომლობები
(I)

შუამდგომლობა
არის სასამართლოსადმი თქვენი
მიმართვა კონკრეტული პროცესუალური
მოქმედების განხორციელების
მოთხოვნით. შუამდგომლობა
უნდა იყოს დასაბუთებული,
მასში კონკრეტულად უნდა
მიეთითოს მოთხოვნა და მისი
არგუმენტაცია, რომელიც უნდა
შეეხებოდეს
შუამდგომლობაში
დასმულ საკითხთან უშუალო
კავშირში მყოფ გარემოებებს.




17. შუამდგომლობები
(II)

თითოეული
შუამდგომლობა უნდა მიეთითოს
ნათლად და ლაკონურად.  მოთხოვნები
მიეთითება სათითაოდ (პუნქტობრივად)
და ინომრება თანმიმდევრულად,
არაბული ციფრებით. თითოეული
მოთხოვნის ტექსტი უნდა შეიცავდეს
უშუალოდ მოთხოვნის შინაარსს
და ამ მოთხოვნის არგუმენტაციას.
მოცემულ ფორმაში არსებობს
ორი შუამდგომლობის დასაფიქსირებელი
გრაფა. ორზე მეტი შუამდგომლობის
მითითებისას ვალდებული ხართ,
დაიცვათ ფორმის შევსების
იგივე  სტილი.




18.
მოსამართლის
აცილება

შესაბამისი საფუძვლის
მითითებით (მაგ. მოსამართლე
თავადაა დავის მხარე), შეგიძლიათ
განაცხადოთ აცილება საქმის
განმხილველი მოსამართლის
მიმართ. მოსამართლის აცილების
საფუძვლები მოცემულია სამოქალაქო
საპროცესო კოდექსის 29-ე, 30-ე
და 31-ე მუხლებში. 





19.
მორიგება

დააფიქსირეთ
თქვენი პოზიცია საქმის მორიგებით
დამთავრებასთან დაკავშირებით.
თანხმობის შემთხვევაში,
მიუთითეთ, თუ რა პირობებით
ხართ თანახმა მორიგებაზე.
უარის შემთხვევაში ვალდებული
ხართ, დაასაბუთოთ თქვენი უარი
(მიუთითოთ უარის მოტივებზე).



20.
თანდართული საბუთები (I)

ვალდებული
ხართ, საკასაციო შესაგებელს
დაურთოთ მასში მითითებული
ყველა დოკუმენტი, გარდა იმ
შემთხვევისა, როდესაც, საპატიო
მიზეზის გამო, ვერ ახერხებთ
მათ წარდგენას და აღნიშნულის
თაობაზე მიუთითეთ შუამდგომლობათა
ნაწილში. წერილობითი დოკუმენტები,
როგორც
წესი, წარდგენილ უნდა იქნეს
დედნის სახით. თუ წერილობითი
დოკუმენტის დედანი უცხო ენაზეა
შედგენილი, იგი უნდა ითარგმნოს
ქართულად (აფხაზეთში შესაძლებელია
აფხაზური თარგმანიც). არ დაურთოთ
საკასაციო შესაგებელს ერთხელ
უკვე წარმოდგენილი საბუთები.
ნორმატიული მასალის დართვა
საკასაციო შესაგებელზე მხოლოდ
განსაკუთრებულ შემთხვევებშია
გამართლებული. თანდართული
საბუთები იწერება სათითაოდ
(პუნქტობრივად) და ინომრება
თანმიმდევრულად, არაბული
ციფრებით
(მაგ.
დანართი 1, დანართი 2, ...). თითოეული
საბუთის გასწვრივ მიუთითეთ
ფურცლების რაოდენობაზე, ხოლო
ნუსხის დასრულების შემდეგ
- ფურცლების საერთო რაოდენობაზე.
თითოეულ თანდართულ საბუთს
ზედა მარჯვენა კუთხეში უნდა
წააწეროთ ,,დანართი X”.
დანართის ნომერი უნდა ემთხვეოდეს
საკასაციო შესაგებლის ფორმაში
დაფიქსირებულ რიგითობას.




21. თანდართული
საბუთები
(II)

სასამართლოს უნდა
წარუდგინოთ საკასაციო
შესაგებლისა და თანდართული
საბუთების იმდენი ასლი, რამდენი
 მონაწილეც არის საქმეში.




22.
ელექტრონული
ფოსტა 


შეგიძლიათ
განაცხადოთ თანხმობა, რომ
წერილობითი მასალები
გადმოგეგზავნოთ ელექტრონული
ფოსტის მეშვეობით, რაც
უზრუნველყოფს მათ უფრო დროულ
მოწოდებასა და კომფორტულ
ხელმისაწვდომობას. ამავე
დროს, სასამართლოს სპეციალური
პროგრამა დროის რეალურ რეჟიმში
მოგაწვდით ინფორმაციას თქვენს
საქმეზე განხორციელებული
ყველა არსებითი ცვლილების
თაობაზე.

	
		
		
		
			
				saqarTvelos
				iusticiis umaRlesi sabWo. q. Tbilisi, boWormis q. 12, 0144
				veb-gverdi:
				www.hcoj.gov.ge;
				el.
				fosta: council@hcoj.gov.ge
				
				
			
			
				4
			
		
	
	
	

